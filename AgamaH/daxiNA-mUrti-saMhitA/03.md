+++
title = "०३"

+++
    
ईश्वरौवाच  
त्रिशक्तियजनंवक्ष्येसर्वसिद्धिप्रदन्नृणां   
श्रीबीजञ्चपराबीजङ्कामबीजंसमालिखेत् १   
इयन्त्रिशक्तिर्देवेशित्रिषुलोकेषुदुर्लभा   
ऋषिर्व्रह्मास्यगायत्रीछन्दोपिकथितम्प्रिये २   
त्रिशक्तिर्देवताङ्गानिद्विरावृत्याजपेत्प्रिये   
अथयन्त्रम्प्रवक्ष्यामिसाधकानांहितायच ३   
षट्कोणम्पूर्वमालिख्यमध्येतुविलिखेत्सुधीः   
वीप्सयातान्तुषट्कोणेकोणेषुक्रमतोयजेत् ४   
वाह्येवसुदलङ्कुर्याद्दीर्घस्वरविभूषितं   
चतुरस्रञ्चतुर्द्वारम्भूषितम्मण्डलंलि*(खे) त् ५   
    
पृ० ३ब्) मध्येसमावाह्यदेवीन्ध्यायेत्सर्वसमृद्धिदां   
नवहेमस्फुरद्भूमिरत्नकुद्धिममण्डपे ६   
महाकल्पवनान्तस्थेरत्नसिंहासनेवरे   
कमलासनशोभाढ्यांरत्नमञ्जीररञ्जितां ७   
स्फुरद्रत्नलसन्मौलिंरत्नकुण्डलमण्डिताम्   
अनन्तरत्नघटितनानाभूषणभूषितां ८   
दधतीम्पद्मयुगलम्पाशोङ्कुशन्धनुःशरान्   
षड्भुजामिन्दुवदनान्दूतीभिःपरिवारितां ९   
चारुचामरहस्ताभारत्नादर्शसुपाणिभिः   
तांवूलस्वर्णपात्रीभिर्भूषापेटीसुपाणिभिः १०   
तप्तकार्तस्वराभासाम्पूर्वोक्तेमण्डलेयजेत्   
उपचारैःसमाराध्यततोङ्गावरणंयजेत् ११   
पूर्ववत्परमेशानिपरिवारांस्ततोर्चयेत्   
लक्ष्मींहरिञ्चगिरिजांशिवंरत्यङ्गजौक्रमात् १२   
अग्रकोणादिसम्पूज्यततःषट्कोणपार्श्वयोः   
शङ्खपद्मनिधीपूज्यौवसुपत्रेषुमातरः १३   
व्राह्मीमाहेश्वरीचैवकौमारीवैष्णवीतथा   
वाराहीचैवमाहेन्द्रीचामुण्डासप्तमीभवेत् १४   
महालक्ष्मीर्महादेवीपुरस्तादिप्रपूजयेत्   
इन्द्रादयस्तुसम्पूज्याकामिनीरूपधारिणः १५   
    
पृ० ४अ) उत्तङ्गयौवनोत्मत्तादेव्याराधनतत्पराः   
लक्षत्रयञ्जपेन्मन्त्रीनियमेनजितेन्द्रियः १६   
तद्दशांशेनदेवेशिकिंशुकैर्होमयेत्सुधीः   
अनेनविधिनामन्त्रीपुरश्चारीभवेत्प्रिये १७   
    
