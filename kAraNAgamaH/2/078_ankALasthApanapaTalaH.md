+++
title = "०७८ अङ्काळस्थापनपटलः"

+++
अङ्काळस्थापनपटलप्रारंभः    
अथातस्संप्रवक्ष्यामि कङ्काळस्थापनं श्रुणु  

गर्वनिर्वापणार्त्थं हि महेशो मूर्तिभेदकः  १  
त्रिणेत्रं चतुर्भुजं भीमं रक्तवर्णन्तथैव च  
ब्रह्मकङ्काळवीणान्तु सव्यहस्तेन धारयेत्  २  
वामां सोपरिविन्न्यस्य तिर्यक्कूर्परदेशके  
डमरुं वामहस्ते तु टङ्कं कृष्णमृगन्तथा  ३  
समपादस्थितं पीठपद्मोपरिनिषण्णकम्  
प्रभयामद्ध्यमे चैव जटामकुटमण्डितम्  ४  
कङ्काळं रूपमाख्यातं प्रतिष्ठां पूर्ववच्चरेत्  
षोडशस्तंभसंयुक्तं यागमण्टपमुत्तमम्  ५  
नयनोन्मीलनं पूर्वं जलाधिवासनं परम्  
रक्षाबन्धनमेवोक्तं शयनारोपणन्तथा  ६  
अङ्कुरं वास्तुयजनं मण्टपाराधनं परम्  
वेदिकामद्ध्यमे चैव दशकुम्भन्यसेत्ततः  ७  
सप्तविंशत् घटान्न्यस्य पूर्ववद्वेदिकां यजेत्  
प्रणवं पूर्वमुच्चार्य नमश्शिवाय तथैव च  ८  
कङ्काळाय नम इत्येते मूलेनावाहयेत्ततः  
पञ्चावरणमार्गेण पूजयित्वा यथाविधि  ९  
पूर्वोक्तविधिना चैव होमं कृत्वा विशेषतः  
सुमुहूर्ते सुलग्ने च घटस्नानं समाचरेत्  १०  
हविर्दत्वा निवेद्याथ ब्राह्मणान्भोजयेत्ततः  
आचार्यं पूजयेत्तत्र दक्षिणान्दापयेत्ततः  ११  
एवङ्कारयते विद्वान्सर्वकर्मजयी भवेत्  १२  
इति कङ्काळस्थापनपटल अष्टसप्ततितमः  
