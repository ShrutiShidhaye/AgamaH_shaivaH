+++
title = "७८"

+++
  
  
  
  
अथ वक्ष्ये विशेषेण चण्डेशानुग्रहं भवेत् ।  
उमा सहितवत्सर्वं वामे किञ्चिन्नताननम् ॥ १ ॥  
  
दक्षिणे त्वभयं वर्ज्यं तद्धस्तं वरदं भवेत् ।  
वामे तु कटकं वर्ज्यं न्यस्त्वा चण्डेशमूर्धनि ॥ २ ॥  
  
हृदयाञ्जलिसंयुक्तो चण्डेशो भक्तिसंयुतः ।  
आसीनोऽथसुखासीनश्चण्डेशः स्वर्णसन्निभः ॥ ३ ॥  
  
देवी देवेशयोर्मध्ये स्कन्दमूर्तिं विना द्विज ।  
चण्डेशानुग्रहं ख्यातं दक्षिणामूर्ति तत्परम् ॥ ४ ॥  
  
इत्यंशुमानकाश्यपे चण्डेशानुग्रहमूर्तिलक्षणपटलः   