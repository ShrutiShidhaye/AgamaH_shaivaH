+++
title = "०५"

+++
  
  
  
  
अथ वक्ष्ये विशेषेण उपपीठविधिं परम् ।  
स्वाधिष्ठानसमोच्चं वा त्रिपादं वार्धमेव वा ॥ १ ॥  
  
पञ्चभागाग्निभागं वा सपादं सार्धमेव वा ।  
पादोनद्विगुणं वाथ द्विगुणं वा विशेषतः ॥ २ ॥  
  
एवमष्टविधं ख्यातम् उपपीठोदयं द्विज ।  
दशधाभज्यमधिष्ठानम् एकद्वित्रिचतुष्टयम् ॥ ३ ॥  
  
पञ्चांशं वाथ निष्क्रान्तम् अधिष्ठानस्य पादुका ।  
उपपीठस्य नीर्वं तु पञ्चधा परिकीर्तितम् ॥ ४ ॥  
  
तन्नीव्रमुपपीठे तु पादवाह्यं परिकल्पयेत् ।  
अथवाग्रपादसदृशं द्विगुणद्विगुणं तथा ॥ ५ ॥  
  
जगतेनीर्व तुल्यं वा उपानसदृशं तु वा ।  
एवं हि पञ्च भेदं स्यात् उपपीठस्य निर्गमम् ॥ ६ ॥  
  
सभादीनामुपपीठस्य निष्क्रान्तं दण्डमुच्यते ।  
सभादीनां तु तद्बाह्ये निष्क्रान्तं दण्डमुच्यते ॥ ७ ॥  
  
अथैकदण्डमारभ्य नवदण्डावसानकम् ।  
उपानं नवधा तीव्रम् अधमादित्रयं त्रयम् ॥ ८ ॥  
  
तदुच्चे द्वादशांशे तु उपानोच्चं द्विभागया ।  
पद्ममंशेन कर्तव्यम् अर्धांशं कम्पमुच्यते ॥ ९ ॥  
  
भूतांशकण्ठतुङ्गं तु कम्पमब्जं तु पूर्ववत् ।  
सार्धांशं वाजिनं कुर्यात् कम्पमर्धेन कारयेत् ॥ १० ॥  
  
अष्टाङ्गमेवमाख्यातं षडङ्गं तद्विनाम्बुजम् ।  
कम्पेनाम्बुजमानं तु योज्यं भद्रोपपीठकम् ॥ ११ ॥  
  
ऊर्ध्वकम्पं विना वापि पञ्चाङ्गमुपपीठकम् ।  
उपपीठस्य चोत्सेधं सप्तविंशतिभाजिते ॥ १२ ॥  
  
द्विभागं पादुकोत्सेधं पङ्कजं तत्समं भवेत् ।  
कम्पमेकांशमित्युक्तं द्वादशांशं गलोदयम् ॥ १३ ॥  
  
उत्तरं चैकभागेन तत्समं चोर्ध्वमम्बुजम् ।  
अग्निभागं कपोतोच्चं मंशमालिं मिष्यते ॥ १४ ॥  
  
त्र्यश्रमेकेनमन्तरितं कुर्यात्प्रतिद्विभागया ।  
वाजनं चैकभागेन नाम्ना तत्प्रतिभद्रकम् ॥ १५ ॥  
  
द्विभागं पादुकोत्सेधं द्विभागं पङ्कजोदयम् ।  
कम्पमेकेन कर्तव्यम् एकान्तरितं भवेत् ॥ १६ ॥  
  
द्विभागं प्रतितुङ्गं तु त्वेकेनैव तु वाजिनम् ।  
अष्टांशं गलमानं तु कम्पमेकेन कारयेत् ॥ १७ ॥  
  
अब्जमेकेन कर्तव्यं कपोतोच्चं गुणांशकम् ।  
एकेन लिङ्गमानं तु मन्तर्यंशेन कल्पयेत् ॥ १८ ॥  
  
प्रतितुङ्गं द्विभागेन वाजनं चैकभागया ।  
सप्तविंशतिभागे तु नाम्ना तत्प्रतिसुन्दरम् ॥ १९ ॥  
  
उपपीठस्य चोत्सेधम् एकविंशतिभाजिते ।  
उपानं तु द्विभागेन तत्समं त्वम्बुजोदयम् ॥ २० ॥  
  
कम्पमर्धेन कर्तव्यं पद्ममर्धेन कारयेत् ।  
महापट्टी द्विभागेन पद्ममर्धेन कारयेत् ॥ २ ॥  
  
कम्पमर्धेन कर्तव्यं कर्णोच्चं वसुभागया ।  
भागेन कम्पमर्धेन पद्मकम्पे कपोतकम् ॥ २२ ॥  
  
त्रिभिस्तत्कम्पमर्धेन नाम्ना सौभद्रमुच्यते ।  
उपानद्विभागमर्धांशैः अम्बुजांशेन कन्धरम् ॥ २३ ॥  
  
द्विभागेनाब्जं कर्तव्यं पट्टिका तत्समं भवेत् ।  
पद्मकं सार्धभागेन कम्पमर्धेन कारयेत् ॥ २४ ॥  
  
सप्तभागं गलोत्सेधं कम्पमर्धेन कारयेत् ।  
अम्बुजं सार्धभागेन महापट्टी द्विभागया ॥ २५ ॥  
  
अब्जमर्धार्धभागेन कम्पमर्धेन कारयेत् ।  
पञ्चपञ्चोपपीठोच्च समभागद्विभाजिते ॥ २६ ॥  
  
कल्याण कारिका नाम्ना सर्वधामसु पूजितम् ।  
एवं षडङ्गमाख्यातम् उपपीठं द्विजोत्तम ! ॥ २७ ॥  
  
अङ्गनिष्क्रान्तवेशं च अधिष्ठानविधानवत् ।  
भूतैव्यालेभसिंहैश्च मकरैः पत्रजातिभिः ॥ २८ ॥  
  
उपपीठगले विप्र ! भूषयेत्सर्वलक्षणम् ।  
प्रत्यग्रमकरस्याभा वालारूढसमस्तकम् ॥ २९ ॥  
  
अवले बलवर्धं च अधिष्ठानोत्तमाचरेत् ।  
उपपीठं समाख्यातम् अधिष्ठानविधिं शृणु ॥ ३० ॥  
  
इत्यंशुमान्काश्यपे उपपीठविधान पटलः (पञ्चमः) ॥ ५ ॥  