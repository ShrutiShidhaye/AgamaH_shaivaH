+++
title = "६१"

+++
  
    
  
परार्थं विषये चैव नित्योत्सवविधिं शृणु ।  
दक्षिणतस्तु कर्तव्यं वामे वा शुद्धभूतले ॥ १ ॥  
  
प्। ९८०)  
  
प्रासादे मण्डपे वापि गोमयालेपनं भवेत् ।  
अस्त्रेण प्रोक्षणं कृत्वा पात्रं लक्षण संयुतम् ॥ २ ॥  
  
सौवर्णं राजतं ताम्रं कांस्यं मृण्मययान्वितम् ।  
रन्ध्राङ्गुलं समारभ्य व्योमाङ्गुलविवर्धनात् ॥ ३ ॥  
  
द्वात्रिंशदङ्गुलान्तं तु पात्राणां मानकं भवेत् ।  
सुवृत्तं चासनोपेतं कर्णिकादलराजितम् ॥ ४ ॥  
  
तत्पार्श्वे रससप्ताष्ट ग्रहदिग्रहभाजने ।  
एकद्वित्रिचतुष्पञ्चषट् * * * * का भवेत् ॥ ५ ॥  
  
शेषेन मानमाख्यानं विकाराष्टदलं मतम् ।  
अर्धत्रिपादमात्रं वा द्विमात्रं कर्णिकोच्छ्रयम् ॥ ६ ॥  
  
प्। ९८१)  
  
तद्वतोषु समोपेतं पात्रं केवलमेव वा ।  
कुडुम्बद्वयमारभ्य कुडम्बाध्या विधि ॥ ७ ॥  
  
तण्डुलं कल्पयेदन्न लिङ्गार्थं समुदाहृतम् ।  
अन्नलिङ्गं त्रिकालेपि प्रातर्मध्याह्नकेषु च ॥ ८ ॥  
  
पुष्पलिङ्गं तु पूर्वाह्ने मध्याह्ने वाथ कल्पयेत् ।  
प्रदोषेक्षतलिङ्गं स्यात् तत्र पाशु * * * * ॥ ९ ॥  
  
चन्द्रशेखरसंयुक्ते तद्विहीने मेव हि ।  
त्रिधा पाशुपतो ज्ञेयो मिश्र शान्तोग्रभेदतः ॥ १० ॥  
  
द्विहस्तश्च चतुर्हस्तः सौम्यस्सौम्येक्षणान्वितः ।  
विद्युन्मालानिभश्चेतो जटामकुटमण्डितः ॥ ११ ॥  
  
प्। ९८२)  
  
वरदाभयपाणिर्वा सर्वलक्षणसंयुतः ॥ १२ ॥  
  
पाशाक्षमालां हित्वा वै पद्मं घण्टां क्रमेण वै ।  
योजयेत् सौम्यमूर्तिः स्याद्रत्नगर्भं विशेषतः ॥ १३ ॥  
  
रौद्रं पाशुपतं वक्ष्ये शृणुत्वं नन्दिकेश्वर ।  
शूलमूलाभये दक्षे शूलाग्रवरदान्वितः ॥ १४ ॥  
  
रौद्रदृष्टिं ज्वलत्केशं व्यत्यासकरशूलकम् ।  
त्रिशूलास्त्रकरं वौषट् त्रिधा रौद्रीं स्मरन्यजेत् ॥ १५ ॥  
  
एतन्मिश्रं तु मिश्रः स्यात्परशुं शूलमावहन् ।  
दक्षे पाशं मृगं वामे त्वन्यथा च निगद्यते ॥ १६ ॥  
  
प्। ९८३)  
  
त्रिशूलमभयं सव्ये पाशं च वरदप्रभम् ।  
दधद्द्विधा समाख्यातं मिश्रं पाशुपतं त्रिधा ॥ १७ ॥  
  
पुष्पाक्षतान्न लिङ्गेषु * * * पूजमन्त्रतः ।  
अथवा प्रतिमाकारो विधेयस्तत्प्रमाणतः ॥ १८ ॥  
  
सपीठगोलकाकारे पीठे वा कृतमर्चयेत् ।  
अन्नलिङ्ग प्रमाणे तु मूलाग्ने समविस्तरे ॥ १९ ॥  
  
करावधि प्रमाणान्ते सर्वलक्षण लक्षिते ।  
स्थिलीकामानदण्डेन सहितं वा समर्चयेत् ॥ २० ॥  
  
इन्दुशेखरमूर्तिः स्यात् प्रतिमालक्षणेन तु ।  
पादुकात्र्यङ्गुले तस्मादङ्गुलादङ्गुलैर्घनात् ॥ २१ ॥  
  
प्। ९८४)  
  
तिथिमात्रावसानं तु तयोर्देव्य * * र्तितः ।  
दैर्घ्यानुसारतः कुर्याद्विस्तारोस्यार्ध उच्छ्रयः ॥ २२ ॥  
  
अष्टांशावनतो मध्यमनेनुपानकम् ।  
तयोस्तु वृषभः पूज्यः स्नानान्तो वा प्रकीर्तितः ॥ २३ ॥  
  
समन्ताल्लोकपाः पूज्याः पूर्वादीशावसानके ।  
नवाङ्गलिङ्ग संयुक्तमथ नित्योत्सवं नयेत् ॥ २४ ॥  
  
सर्वैरेतैस्समायुक्त नित्योत्सवमथाचरेत् ।  
द्वाभ्यां त्रिभिश्चतुर्भिर्वा पूर्वाह्ने च प्रदोषके ॥ २५ ॥  
  
मध्याह्ने केवलं पूज्योऽथवा पाशुपताह्वयः ।  
रङ्गे वा शिबिकायां वा परिचारकमूर्धसु ॥ २६ ॥  
  
प्। ९८५)  
  
आरोप्य सुकृतं देवं वितानेन समन्वितम् ।  
छत्रचामर संयुक्तं नानाध्वजसमायुतम् ॥ २७ ॥  
  
नृत्तगीत समायुक्तं प्रदक्षिणमथाचरेत् ।  
आद्यं प्रदक्षिणं कुर्याद् भृङ्गिणी तालसंयुतम् ॥ २८ ॥  
  
वृषस्य वृषलम्बं स्याद् भृङ्गिणीतालवह्नितालकम् ।  
मातॄणां चन्द्रतालं स्या विघ्नेशं धरकी भवेत् ॥ २९ ॥  
  
उत्कटं च ग्रहे प्रोक्तं ज्येष्ठायां पुन्नितालकः ।  
तटप्रभारं दुर्गायां विषमश्चिन्त चण्डिके ॥ ३० ॥  
  
ग्रामे वा नगरे वापि बाह्यप्राकार एव वा ।  
द्वितीयभ्रमणं ह्येतन् महापीठप्रदक्षिणम् ॥ ३१ ॥  
  
प्। ९८६)  
  
एकं वापि द्वयं वापि त्रयं वा शम्बरीयुतम् ।  
अथवा बलिपीठे तु ब्रह्मतालसमन्वितम् ॥ ३२ ॥  
  
गजतालेन संयुक्तं द्वयं कुर्यात्प्रदक्षिणम् ।  
पैशाचे ज्वलमेवं स्याच्छावरी तालसंयुतम् ॥ ३३ ॥  
  
गोपुरे वाद्यहीनं स्याच्छङ्खध्वनि समन्वितम् ।  
दक्षिणे भृङ्गिनी तालं कौशिकेन समन्वितम् ॥ ३४ ॥  
  
चालोफाणि समायुक्तं शाङ्करे ढक्करी मता ।  
एवं प्रदक्षिणं कृत्वा तृतीयं धाम संविशेत् ॥ ३५ ॥  
  
प्रक्षालिताङ्घ्रयस्सर्वे प्रविशेयुः शिवालये ।  
अथवा मण्टपादौ तु पीठसंस्थानमत्क्रमात् ॥ ३६ ॥  
  
प्। ९८७)  
  
वाद्याद्यैरुपचारैस्तु पूजयित्वा प्रवेशयेत् ।  
एवं लिङ्गात्समास्तित्य लिङ्गदक्षे निवेशयेत् ॥ ३७ ॥  
  
शिवस्य पादौ वा पूज्यौ पादुके दक्षवामके ।  
अन्यासामपि देवीनां देवानां मूलबिम्बवत् ॥ ३८ ॥  
  
रूपान्तरं स्वयं सिद्धं नित्योत्सवमथाचरेत् ।  
सम्पाद्यं तेन नित्यं तु नित्योत्सवमथाचरेत् ॥ ३९ ॥  
  
तदस्त्रमन्नलिङ्गादौ पूजनीयं स्ववाहनम् ।  
पादुकाद्वितयं पूज्यं नित्योत्सवविधि क्रमात् ॥ ४० ॥  
  
इत्यचिन्त्य विश्वसादाख्ये नित्योत्सवविधिरेकषष्ठिः पटलः ॥  
