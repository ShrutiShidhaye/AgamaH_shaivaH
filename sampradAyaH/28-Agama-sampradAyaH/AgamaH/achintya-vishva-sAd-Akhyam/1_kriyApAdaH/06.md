+++
title = "०६"

+++
  
  
अथ वक्ष्ये विशेषेण करणानां तु लक्षणम् ।  
अरणेर्लक्षणं चापि सृक्सृवौ च * * * * ॥ १ ॥  
  
समिधां लक्षणं चैव परिधीनामनन्तरम् ।  
प्रोक्षणीपात्र चिह्नं च घृतपात्रस्य लक्षणम् ॥ २ ॥  
  
चरुस्थाल्याश्च तच्चिह्नम् आहुतीनां प्रमाणकम् ।  
स्नानोदञ्च तथाधारं पुष्पपात्रस्य लक्षणम् ॥ ३ ॥  
  
पाद्यार्घ्याचम पात्राणां धूपपात्रस्य लक्षणम् ।  
धूपघण्टा दीपपात्र लक्षणं दर्पणस्य तु ॥ ४ ॥  
  
नीराजनस्य शङ्खस्य छत्रचामरयोरपि ।  
चल प्रसादचिह्नं च वर्धनीशिवकुम्भयोः ॥ ५ ॥  
  
  
प्। ४५)  
  
सामान्य घटचिह्नं च कलशानां च लक्षणम् ।  
पुण्डरीकाक्षचिह्नं च दण्डलक्षणमेव च ॥ ६ ॥  
  
भक्तिकोशस्य चिह्नं च यज्ञसूत्रस्य लक्षणम् ।  
पवित्र लक्षणम् तद्वदुष्णीषोत्तर्य लक्षणम् ॥ ७ ॥  
  
रुद्राक्ष लक्षणं चापि जपमालादिलक्षणम् ।  
कौपीनलक्षणं चैव लम्बकूर्चस्य लक्षणम् ॥ ८ ॥  
  
लक्षणं जलभाण्डस्य महाघण्टासु लक्षणम् ।  
स्थालिका लक्षणं चैव त्रिपादीलक्षणं तथा ॥ ९ ॥  
  
दर्वीसु लक्षणं चैव दीपमालासुलक्षणम् ।  
अष्टमङ्गलचिह्नमाभरणानां च लक्षणम् ॥ १० ॥  
  
प्। ४६)  
  
सुवर्ण पुष्पपट्टानां गोलकानां च लक्षणम् ।  
लक्षणं योगपट्टस्य चासमानां च लक्षणम् ॥ ११ ॥  
  
नारा च लक्षणं चैव सम्यक् पुस्तकलक्षणम् ।  
मानाङ्गुलादिभेदं च तत्तद्भेदं शृणु क्रमात् ॥ १२ ॥  
  
देशिकस्य करे दक्षे मध्याङ्गुल्यास्तु मध्यमम् ।  
पर्वायामं तु यत्तुल्यं मात्राङ्गुलमिहोच्यते ॥ १३ ॥  
  
समिद्दर्भे तु सङ्गृह्य पिप्पिलं वारुणं तु वा ।  
षोडशाङ्गुलमायामं तत्तारं वसुमात्रकम् ॥ १४ ॥  
  
तदर्धं तद्घनं प्रोक्तं स्थापयेद्धरणीतले ।  
गुणवेदाङ्गुलायामं तन्नाहं भूतमात्रकम् ॥ १५ ॥  
  
प्। ४७)  
  
मथनं खदिरेणैव सर्वत्रैव सुवृत्तकम् ।  
रञ्ज्वाङ्गुलसमायामं तस्यार्धं तस्य चापलम् ॥ १६ ॥  
  
तदर्धं तद्घनं विद्यात् पार्श्वयोरुभयोरपि ।  
मुष्टिरष्टाङ्गुलेनैव तन्नाहं चणमात्रकम् ॥ १७ ॥  
  
मन्थनोपरि संस्थाप्य भ्राम्या गोपालरज्जुना ।  
अरणीलक्षणं प्रोक्तं स्रुग्लक्षणमिदं शृणु ॥ १८ ॥  
  
हैमेन राजते नैव ताम्रेण तरुणापि वा ।  
खदिरेण करञ्जेन चतुर्भूरुहजेन वा ॥ १९ ॥  
  
वैकङ्कतेन कर्तव्यं सर्वलक्षणसंयुतम् ।  
  
सार्चिष्मन्मरुदङ्गुलैः परिणता सृक्तेन नेत्राङ्गुलं  
कुम्भं सार्कमरुत्पथाङ्गुलि कृतो गर्भस्ततो गण्डिका ।  
वेदांशास्त्वथ वैदिका द्विगुणिता कर्णोम्बरां शस्ततो  
वक्त्रं स्यात्खुरि सम्मितं न दधरे तारस्त्रिभागैः कृतः ॥ २० ॥  
  
तारादैर्घ्य समं मुखे युगकृतं कर्णे ततो वेदिका  
तारेण द्विगुणाग्रमण्डितबिला घातान्तदर्धेन च ।  
आद्या तत्र तु गण्डिका युगकृतं चार्धार्धहीने परे  
दण्डस्यार्द्रसभागनाह सहिते कुम्भश्च निर्नाहकम् ॥ २१ ॥  
  
परितो बल बाह्ये तु पङ्क्तिकार्धाङ्गुलेन तु ।  
बाह्ये वयव निम्नं तु यवार्धं बाह्य पट्टिका ॥ २२ ॥  
  
बिलादूर्ध्व मुखात्खात्वा कनिष्ठाङ्गुलमानतः ।  
एवं स्रुग्लक्षणं प्रोक्तं स्रुवो लक्षणकं शृणु ॥ २३ ॥  
  
द्वादशाङ्गुल मायामं कनिष्ठाङ्गुलिनाहकम् ।  
स चर्मनिर्व्रणं स्निग्धं कृमिकोटर वर्जितम् ॥ २४ ॥  
  
प्। ४९)  
  
समिधां लक्षणं प्रोक्तं परिधीनामतः परम् ।  
यैस्समिद्भिर्हुतं प्रोक्तं तैरेव परिधिर्भवेत् ॥ २५ ॥  
  
हस्तमात्रसमायामं मध्यमाङ्गुलिनाहकम् ।  
परिधीनां तथां प्रोक्तं प्रोक्षणीलक्षणं शृणु ॥ २६ ॥  
  
आदित्याङ्गुलविस्तारमुत्सेधं चतुरङ्गुलम् ।  
ओष्ठमेकाङ्गुलं प्रोक्तं पूर्णचन्द्रवदाकृतिः ॥ २७ ॥  
  
प्रोक्षणी पात्रसदृशं धृतपात्रस्य लक्षणम् ।  
चरुस्थालीसमाङ्गुल्यमोष्ठमेकाङ्गुलं भवेत् ॥ २८ ॥  
  
कर्णं तु द्व्यङ्गुलं प्रोक्तं जठरं द्वादशाङ्गुलम् ।  
चरुस्थाल्यास्तु चिह्नं स्यान्मृदा ताम्रेण वा भवेत् ॥ २९ ॥  
  
होमद्रव्यं सभागं तु शृणुत्वं नन्दिकेश्वर ! ।  
शताहुत्या घृतं प्रस्थं क्षौद्रेण द्विगुणं भवेत् ॥ ३० ॥  
  
प्। ५०)  
  
ऐक्षुरस होमे तु त्रिगुणं मक्षिवद्भवेत् ।  
तिलसर्षपमुद्गांश्च यवमाष कुलुत्थकाः ॥ ३१ ॥  
  
सक्थवो ब्रीहयश्चापि युष्ट्यर्धं तु तदर्धकम् ।  
क्रमादुत्तममध्यस्था अधमं च भवेत्ततः ॥ ३२ ॥  
  
आन्नमूलमपूपं च शमी बिल्वस्सदूर्वया ।  
नेत्र वृक्षपलाशं वा मनुद्वययुतं तु वा ॥ ३३ ॥  
  
त्रिगुणं चोत्तमं विद्यान् मध्यमं कन्यसं तथा ।  
अधम मेवेति प्रोक्तं स्नान जलं तथा ॥ ३४ ॥  
  
कलुषं हृदि संसुस्थं स्नानदोषसुसंयुतम् ।  
पल्वलो दं च शैलोदं मार्गस्थमशुचि स्थितम् ॥ ३५ ॥  
  
प्। ५१)  
  
द्विवर्णं क्षीरसंयुक्तं वर्जयित्वा विशेषतः ।  
नद्यां वापि तटाके वा प्लवे खाते ह्रदेऽपि वा ॥ ३६ ॥  
  
निर्झराणां च कूपस्य सुस्वादु सलिलं भवेत् ।  
अष्टद्रोणैरथाद्भिस्तु स्नानमुत्तममुच्यते ॥ ३७ ॥  
  
तदर्धं मध्यमं प्रोक्तं तस्यार्धं तु कनीयसम् ।  
स्नानतोयमिदं प्रोक्तं तद्भाजनमथो शृणु ॥ ३८ ॥  
  
सौवर्णं राजतं ताम्रं पैत्तलं मृण्मयं तु वा ।  
सङ्गृह्य लक्षणोपेतं कृतं तु चतुरश्रकम् ॥ ३९ ॥  
  
सभक्त युतद्रोणेन वसुयुक्तेन पूरितम् ।  
स्नानपात्रमिदं प्रोक्तं पुष्पपात्रविधिः परम् ॥ ४० ॥  
  
प्। ५२)  
  
हस्तमात्र प्रविस्तारमुत्सेधं द्वादशाङ्गुलम् ।  
वेत्रेणैव तु कर्तव्यं स्वर्णाद्यैरुत्तमं भवेत् ॥ ४१ ॥  
  
पाद्यार्घ्यादि सुपात्राणां लक्षणं शृणु साम्प्रतम् ।  
पञ्चाङ्गुलं तदुच्छ्रायं विस्तारं च तथैव च ॥ ४२ ॥  
  
ओष्ठमेकाङ्गुलं प्रोक्तं घनमर्धार्धकं भवेत् ।  
पाद्यार्घ्या चमनानां च पात्रं हैमादिरुच्यते ॥ ४३ ॥  
  
शङ्खं तार समं प्रोक्तं गन्धपात्रं शशिप्रभम् ।  
धूपपात्रादिपात्रं स्याच्चापातित तन्मुखम् ॥ ४४ ॥  
  
पिधानं मुकुलाकारमनेकसुषिरान्वितम् ।  
धूपपात्रमिदं प्रोक्तं धूपघण्टा ततः परम् ॥ ४५ ॥  
  
प्। ५३)  
  
चतुरङ्गुल मुच्छ्रायं विस्तारं द्विगुणं भवेत् ।  
घण्टार्धं शिखरं प्रोक्तं गलमर्धाङ्गुलान्वितम् ॥ ४६ ॥  
  
जिह्वायामाङ्गुलाङ्गुल्यं मूर्ध्निनालं तथैव च ।  
तस्योर्ध्वमङ्गुलं पीठं तदूर्ध्वं वृषशूलभाक् ॥ ४७ ॥  
  
धूपघण्टाविधिः प्रोक्तो महाघण्टा तु वृद्धितः ।  
नवाधिका भवेदेव दीपाधारमनन्तरम् ॥ ४८ ॥  
  
द्वादशाङ्गुलमारभ्य निवृत्त्याङ्गुलमध्यमम् ।  
पञ्चवेदाङ्गुलान्तं तु नवमानमुदीरयेत् ॥ ४९ ॥  
  
पादतारं त्रिभागैकं वक्त्रतारं तथैव च ।  
तन्मध्ये मुकुलं कुर्यान्नाना दण्डिकयान्वितः ॥ ५० ॥  
  
प्। ५४)  
  
शेषं युक्त्या प्रकर्तव्यं हैमेन रजतेन वा ।  
ताम्रेण पैत्तलेनाऽथ चायसेनापि वा भवेत् ॥ ५१ ॥  
  
दीपाधारमिति प्रोक्तं हविः पात्रमतः शृणु ।  
यावत्तण्डुल सम्पत्तिस्तावत्त्रिगुणमुच्यते ॥ ५२ ॥  
  
चरुस्थाल्या यथा रूपं हविः पात्रं विधीयते ।  
तदर्धमुपदंशाय पात्रमित्यभिधीयते ॥ ५३ ॥  
  
ताम्रेण पार्थिवेनापि त्रिलोहैर्वाथ सम्भवैः ।  
अस्य तारं समं तारं विधानवलयान्वितम् ॥ ५४ ॥  
  
हविः पात्रं समाख्यातं स्थलिकालक्षणं तथा ।  
स्मृत्यङ्गुलं तु विस्तारं विस्तारार्धेन वर्धयेत् ॥ ५५ ॥  
  
प्। ५५)  
  
ओष्ठमेकाङ्गुलं प्रोक्तं स्वर्णतारादिभिर्भवेत् ।  
तदर्धं मध्यमं ज्ञेयं तदर्धं कन्यसम्भवेत् ॥ ५६ ॥  
  
स्थलिका लक्षणं प्रोक्तं त्रिपादीलक्षणं ततः ।  
विद्यात्त्रीण्यङ्गुलोत्सेधं तस्यार्धं द्वक्त्रनाहकम् ॥ ५७ ॥  
  
अङ्घ्रीनाहं युगाङ्गुल्यं त्यङ्गुलमेव वा ।  
शरावाकृति मूले तु परमत्य विधीयते ॥ ५८ ॥  
  
मध्यमं वसुमात्रं तु स्वरमात्रं तु कन्यसम् ।  
जाम्बूनदमयं वाथ तारं वा ताम्रमेव वा ॥ ५९ ॥  
  
पैत्तलं चारकूटं वा कृत्वाद्यैव त्रिपादिकम् ।  
भास्कराङ्गुलविस्तारमुत्सेधं चतुरङ्गुलम् ॥ ६० ॥  
  
प्। ५६)  
  
तेषु मध्याङ्गुलं प्रोक्तं शुद्धकांस्येन कारयेत् ।  
बलिपात्रं समाख्यातं दर्वी लक्षणमुच्यते ॥ ६१ ॥  
  
देवदेवाङ्गुलायामं विस्तारं तुङ्गुलम् ।  
तदर्धं पादविस्तारं तस्यार्धं मध्यवाहलम् ॥ ६२ ॥  
  
शुद्धकांस्येन कर्तव्यं भुजङ्गस्य फणोपमम् ।  
दर्वीलक्षणमेवं स्यादुस्णीषस्य विधिं शृणु ॥ ६३ ॥  
  
उत्तमं वसुहस्तं स्यात्सप्तहस्तं तु मध्यमम् ।  
षड्ढस्तमधमं प्रोक्तं भूतभागैरपि स्मृतम् ॥ ६४ ॥  
  
सुसितं सूक्ष्मबलवच्चन्द्रस्य सदृशं भवेत् ।  
दुकूलपट्टदेवाङ्गैः कार्पासेनैव वा कुरु ॥ ६५ ॥  
  
प्। ५७)  
  
उष्णीषलक्षणं ह्येबमुत्तरीयस्य लक्षणम् ।  
षट्करायामसंयुक्तं कारयेन्नन्दिकेश्वर ॥ ६६ ॥  
  
व्याघ्राजिनं प्रथमं स्याद्द्वितीयं कृष्णाजिनं भवेत् ।  
तृतीयं तन्तुना कुर्यात् त्रिविधं योगपट्टिका ॥ ६७ ॥  
  
आदित्याङ्गुलविस्तारमुत्सेधं चतुरङ्गुलम् ।  
अधस्तादवकं कुर्यान् मुष्टि कुर्यात्तु पञ्चके ॥ ६८ ॥  
  
कूर्मासनमिदं प्रोक्तं जपमालाविधिस्तदा ।  
ईशाक्षहेमरूप्यैश्च सम्यङ्मुक्तिमवाप्नुयात् ॥ ६९ ॥  
  
प्रवालैर्धनसम्पत्ति पद्माक्षैर्दुरितक्षयम् ।  
कुशग्रन्थिमयैः पाप नाशाय च भवेत्पुनः ॥ ७० ॥  
  
प्। ५८)  
  
पुत्रदीपैश्च पुत्रःस्याच्छङ्खैश्चैव यशो भवेत् ।  
मौक्तिकैः श्रियमाप्नोति सौभाग्यं स्फटिकैर्भवेत् ॥ ७१ ॥  
  
सर्वैश्च मुक्तिमाप्नोति रुद्राक्षैरुत्तमोत्तमम् ।  
आनीयनयनानन्द जलाद्रुद्राक्ष सम्भवः ॥ ७२ ॥  
  
एकवक्त्रं शिवस्साक्षाद् द्विवक्त्रं शक्तिरुच्यते ।  
त्रिवक्त्रं तु त्रिमूर्तिः स्याच्चतुर्वक्त्रमजो भवेत् ॥ ७३ ॥  
  
वरदाख्यं पञ्चवक्त्रं तत् षड्वक्त्रं गुहरूपकम् ।  
मातरस्सप्तवक्त्रं तु विद्येशाश्चाष्टवक्त्रकम् ॥ ७४ ॥  
  
गङ्गादि नवतीर्थं स्यान् नववक्त्रं प्रकीर्तितम् ।  
नववक्त्रैक वक्त्रान्तं फलं शतगुणोत्तरम् ॥ ७५ ॥  
  
प्। ५९)  
  
अङ्गुली जपविख्यातैश्चैकाङ्गुलि समं भवेत् ।  
रेखयाष्टगुणं विद्यात् पुत्रदीपैःशतं भवेत् ॥ ७६ ॥  
  
शङ्खजैर्मणिभिश्चैव प्रवालैश्च सहस्रकम् ।  
स्फटिकैर्दशसाहस्रं मौक्तिकैर्लक्षमुच्यते ॥ ७७ ॥  
  
पद्माक्षैर्दशलक्षं तु सौवर्णैर्भूतिरुच्यते ।  
कुशग्रन्थ्याश्च रुद्राक्षैरनन्तगुणितं भवेत् ॥ ७८ ॥  
  
पञ्चाधिकेन विंशत्या मोक्षसिद्धिमवाप्नुयात् ।  
अष्टाविंशज्जपाच्चैव सिद्धिश्च धनधान्यदा ॥ ७९ ॥  
  
पक्षसङ्ख्यापि तन्त्रं स्याद्धेशं मरणं भवेत् ।  
धनप्रदं कीर्तिकरं त्रिंशतिर्जयवर्धनम् ॥ ८० ॥  
  
प्। ६०)  
  
भक्त्या तु सर्वं सञ्ज्यप्य मक्षयं फलदं भवेत् ।  
जपमालाविधिश्चैवं जपस्थानस्य लक्षणम् ॥ ८१ ॥  
  
शुद्धे मनोरमे देशे स्वगृहे वा भवेत् पुनः ।  
गवां गोष्ठे शतगुणं नद्यां शतसहस्रकम् ॥ ८२ ॥  
  
ईशस्य सन्निधाने तु अनन्तं जपमुच्यते ।  
समुद्रतीरे देव्यग्रे गिरौ देवालयेषु च ॥ ८३ ॥  
  
पुण्याश्रमेषु सर्वेषु जपः कोटिगुणो भवेत् ।  
ज्येष्ठाङ्गुलं मोक्षदं स्यात्तर्जन्या शत्रुनाशनम् ॥ ८४ ॥  
  
मध्यमाद्भोगमोक्ष च श्रीकरं वै त्वनामिका ।  
कनिष्ठाकर्षणं स्तम्भ मङ्गुल्यादिजपक्रमः ॥ ८५ ॥  
  
शिवकुम्भविधिं वक्ष्ये शृणुत्वं नन्दिकेश्वर ।  
विंशत्यङ्गुलविस्तारं जठरं समुदाहृतम् ॥ ८६ ॥  
  
विद्रुतस्त्रिगुणं तेन नाहमित्यभिधीयते ।  
कण्ठेऽप्यर्धाङ्गुलोत्सेधं विस्तारं कौशिकाङ्गुलम् ॥ ८७ ॥  
  
ओष्ठमेकाङ्गुलं प्रोक्तं निर्गमं च त्रयाङ्गुलम् ।  
शिवकुम्भमिति प्रोक्तमेव मन्यांश्च कुम्भकान् ॥ ८८ ॥  
  
तदर्धं वर्धनीनां तु कलशानां तदर्धकम् ।  
कुण्डिका कलशस्याङ्गं शेषं युक्त्या तु कारयेत् ॥ ८९ ॥  
  
घटास्तालादि सम्प्रोक्तं लम्बकूर्चं ततः शृणु ।  
षड्विंशद्दर्भ संयुक्तं षड्विंशाङ्गुलमानयुक् ॥ ९० ॥  
  
प्। ६२)  
  
लम्बकूर्चमिति प्रोक्तं पवित्रस्य तु लक्षणम् ।  
रव्यङ्गुलसमोपेतं सद्दभीयुगलेन च ॥ ९१ ॥  
  
सग्रन्थिकं च तत्कुर्यादुमाया तन्नियोजयेत् ।  
दर्पणस्यापि चिह्नं तु द्वादशाङ्गुलविस्तृतिः ॥ ९२ ॥  
  
तदर्धं पाददैर्घ्यं तु शुद्धकांस्येन कल्पयेत् ।  
एवं तु दर्पणं प्रोक्तं दीपमालाविधिं शृणु ॥ ९३ ॥  
  
आयसेनैव कर्तव्यमथवा पादपेन वा ।  
द्वारे च द्वारवत्कुर्यात् प्रभाकारं च पृष्ठके ॥ ९४ ॥  
  
दीपमालाविधिं हैममष्टाङ्गुलमिहोच्यते ।  
याज्ञिकीवृक्षमादाय कारयेल्लक्षणान्वितम् ॥ ९५ ॥  
  
प्। ६३)  
  
श्रीदेवी पार्श्वयोर्युग्मे दर्पणं पूर्णकुम्भकम् ।  
वृषं च मकरं चैव स्वस्तिकं मत्स्ययुग्मकम् ॥ ९६ ॥  
  
तालवृन्त समायुक्तं मङ्गलं प्रोच्यते शृणु ।  
  
चिह्नं चैव शृणु लक्षणान्वितं  
भूतकरादय तत्र मयार्धम् ।  
शूलकाराय ततगुणयुक्त पिप्पलहस्तवटं च  
खदिरं तोरण विस्तारमुच्छ्राय मुक्तम् ॥ ९७ ॥  
  
प्रमाणं तोरणस्योक्तं स्वर्ण पुष्पविधिं शृणु ।  
कन्यसं चैकमात्रं तु मध्यं मध्याङ्गुलं भवेत् ॥ ९८ ॥  
  
उत्तमं गुणमात्रं तु विस्तारार्धेन वर्धयेत् ।  
नलिन्याकारवत्पुष्पं कर्णिकारवदाकृतिः ॥ ९९ ॥  
  
तन्मध्ये पत्रसंयुक्तं केवलं वापि कारयेत् ।  
सुवर्ण पुष्पमेवं स्याद्धेमपट्टविधिं शृणु ॥ १०० ॥  
  
प्। ६४)  
  
लिङ्गनाहसमं दीर्घं चतुर्भागैक विस्तृतम् ।  
पट्टलक्षणमत्रोक्तं गोलका लक्षणं शृणु ॥ १०१ ॥  
  
लिङ्गोदयसवं तुङ्गम् अङ्गुलद्वयमालिकम् ।  
तन्नाहसदृशं नाहम् अधिकं सोममात्रकम् ॥ १०२ ॥  
  
शुद्धहेम्ना तु कर्तव्यं रजतेनापि कारयेत् ।  
दण्डलक्षणकं वक्ष्ये कल्माषेण समन्वितम् ॥ १०३ ॥  
  
मञ्जु स्निग्धमवक्रं च निर्व्रणं सुषिरं भवेत् ।  
कल्माषेण विहीनं वा तस्य लक्षणमुच्यते ॥ १०४ ॥  
  
दण्डे षडङ्गुलाधिक्ये ग्रन्थिकर्माभिधीयते ।  
उभयोग्रन्थितोर्मध्यं पर्व इत्यभिधीयते ॥ १०५ ॥  
  
प्। ६५)  
  
एकपर्वा तु या यष्टिः पजृकाद्या सुखावहा ।  
द्विपर्वा राक्षसी ज्ञेया मांसशोणितभोजिनी ॥ १०६ ॥  
  
त्रिपर्वा पद्मिनी नाम पद्मिनीव सुखप्रदा ।  
कामिनी रसपर्वा तु सर्वसिद्धिविवर्धिनी ॥ १०७ ॥  
  
मुनिपर्वा विपन्नार्थं नाशकारणदा भवेत् ।  
मूर्तिपर्वा शिवानाम अत ऊर्ध्वं न कारयेत् ॥ १०८ ॥  
  
पादाङ्गुलमधोभागे पुत्रनाशाय कल्प्यते ।  
तत्तत्सिध्यङ्गुलेनैव त्रिभिरस्तु न सिद्धिदम् ॥ १०९ ॥  
  
वेदाङ्गुलेन संसिद्धिः पञ्चमं मृत्युदं भवेत् ।  
रसाङ्गुलं धान्य सिद्धिः तन्नाशं सप्तमं भवेत् ॥ ११० ॥  
  
प्। ६६)  
  
अष्टाङ्गुलमिदं प्रोक्तं तत ऊर्ध्वं न कारयेत् ।  
मूलात्तु द्विगुणं पुच्छमेवं दण्डस्य लक्षणम् ॥ १११ ॥  
  
मूर्धान्तं देशिकस्योक्तं नादान्तं साधकस्य तु ।  
भ्रुवोऽन्तरं तु पुत्रस्य नासान्तं समयिनां सदा ॥ ११२ ॥  
  
नैष्ठिकानां गृहस्थानां हस्तं व्योमेन कारयेत् ।  
सर्वदा धारणीयं तु वैणवं दण्डमुत्तमम् ॥ ११३ ॥  
  
भस्माधारपटैर्वापि कार्पासैस्तारवैरपि ।  
दुकूलपट्टसङ्कल्पं प्रस्थभस्म समन्वितम् ॥ ११४ ॥  
  
तदर्धार्धयुतं वापि कर्तव्यं नन्दिकेश्वर ! ।  
वृत्तमूलं दृढं श्लक्ष्णं सुसूत्रं दण्डसंस्थितम् ॥ ११५ ॥  
  
प्। ६७)  
  
अथवा वेणुमध्यस्थं कक्षालम्बित विग्रहे ।  
अन्तरीये पटे वापि धारयेत्स शिवस्सदा ॥ ११६ ॥  
  
तक्ष्या तु कारयेन्नित्यं सर्वपाप प्रणुत्तये ।  
कौपीन लक्षणं वापि हस्तं वा विद्धि हस्तकम् ॥ ११७ ॥  
  
आयाममेवं विस्तारं दशाङ्गुलमथाष्टकम् ।  
कौपीनमेवमुक्तं तु कार्पासाद्यादिना भवेत् ॥ ११८ ॥  
  
पञ्चाशत्सूत्रसंयुक्तं मेखलं त्र्यंश लम्बितम् ।  
पुस्तकस्य विधिं वक्ष्ये नन्दीश शृणु तं पुनः ॥ ११९ ॥  
  
मानाङ्गुलमथारभ्य अङ्गुलाङ्गुलवर्धनात् ।  
वेदभूताङ्गुलान्तं तु नवमानमुदीरयेत् ॥ १२० ॥  
  
प्। ६८)  
  
स्वप्रमाणेन कर्तव्यं जालपत्रादिना भवेत् ।  
ताम्रेण वाथ कर्तव्यं सुषिरद्वय संयुतम् ॥ १२१ ॥  
  
पात्रमानं चतुष्कृत्वा तत्पुनस्त्रिविधं भवेत् ।  
चतुस्त्रिभागयोर्मध्यं मध्यं च सुषिरं भवेत् ॥ १२२ ॥  
  
आयामं पञ्चधा कृत्वा तन्मध्ये सुषिरं भवेत् ।  
त्रिभागैकेन भागेन कर्तव्यं युक्तिपूर्वकम् ॥ १२३ ॥  
  
यवोदरप्रमाणेन रज्जुं कुर्यात्तु भक्तितः ।  
पत्रवद्दारुयुगलं वर्णविस्तारशोभितम् ॥ १२४ ॥  
  
एवं पुस्तकचिह्नं स्यान्नाराचस्य तु लक्षणम् ।  
षोडशाङ्गुलविस्तारं पीलिकाकृतमध्यगम् ॥ १२५ ॥  
  
प्। ६९)  
  
एवं हि प्रीति नालस्य लक्षणं चोभयं भवेत् ।  
तीक्ष्णेनैव च कर्तव्यं सुदृढं दोषवर्जितम् ॥ १२६ ॥  
  
सङ्खेल्ययोऽस्तु नारा चं समतार समन्वितम् ।  
चलप्रासादकं वक्ष्ये प्रासादकरणं ततः ॥ १२७ ॥  
  
प्रासादकथनं चाप्तं हैमं वा रौप्यकन्तु वा ।  
ताम्रेण दारवेणापि शरावेणापि वा भवेत् ॥ १२८ ॥  
  
नेत्रेणैवापि सूत्रेण क्रमादेवं तु कारयेत् ।  
घृतवारे बहिश्चैव मानाङ्गुलविजृम्भणात् ॥ १२९ ॥  
  
समन्ताद्वृत्तसंयुक्तं चतुरश्रमथापि वा ।  
लिङ्गपीठात्ततोच्छ्रायं द्विगुणं गर्भगेहतः ॥ १३० ॥  
  
प्। ७०)  
  
सुदृढं भित्तिकं कुर्यात्सर्वशोभा समन्वितम् ।  
आयामोत्सेधकं वापि वर्धयेदङ्गुलेन वै ॥ १३१ ॥  
  
लिङ्गपीठसमं तत्तु कारयेल्लक्षणान्वितम् ।  
अत ऊर्ध्वं न कर्तव्यमुपानाद्यं ततः शृणु ॥ १३२ ॥  
  
तदुच्चमष्टधा कृत्वा वैकांशेन धरातलम् ।  
धरातलमधिष्ठानं वसुधारमसूरकम् ॥ १३२ ॥  
  
एतानि वेद नामानि पर्याय वचनानि च ।  
पादार्धवन्न सूत्रस्य द्विगुणं चेति कीर्तितम् ॥ १३४ ॥  
  
प्रस्तारं चरणार्धं तु तत्समं गलमुच्यते ।  
शिखरं चरणायामं तस्योत्सेधं तदर्धकम् ॥ १३५ ॥  
  
प्। ७१)  
  
यदाधिष्ठानमानं तु द्वादशाङ्गेन वापयेत् ।  
जन्ममेकेन कर्तव्यं द्वाभ्यां वै जगती भवेत् ॥ १३६ ॥  
  
तथैव कुमुदोत्सेधं कम्पमेकं न कारयेत् ।  
पक्षांशं गलमित्युक्तम् ऊर्ध्वपत्रमथांशकम् ॥ १३७ ॥  
  
महापट्टी द्विभागेन वेत्रवंशेन कारयेत् ।  
अधिष्ठानं समाख्यातं पादगर्भमतः परम् ॥ १३८ ॥  
  
पादायामं चतुर्भागं वेदीमेकेन कारयेत् ।  
एकात्रिपदिभिर्वापि भूतपङ्क्तिरथापि वा ॥ १३९ ॥  
  
केवलस्तम्भमात्रं तु ताटिकादि विहीनकम् ।  
वस्वश्रं वा षडश्रं वा समानाकृतिरुच्यते ॥ १४० ॥  
  
प्। ७२)  
  
ऊर्ध्वद्वारं प्रकर्तव्यमुत्तरान्तं प्रशस्यते ।  
प्रोक्षयेत्पञ्चगव्येन हृदयान्यस्य च क्रमात् ॥ १४१ ॥  
  
चल प्रासादमेवं तु छत्रलक्षणकं भवेत् ।  
तालमानस्य हस्तस्य द्विविधं छत्रमुच्यते ॥ १४२ ॥  
  
पूर्णचन्द्र समाकारं मुकुलेन समन्वितम् ।  
सनालदण्ड संयुक्तं मुक्तादामविराजितम् ॥ १४३ ॥  
  
अग्रं विचित्रवर्णाढ्यं श्वेतच्छत्रमिदं परम् ।  
चामरं मणिषण्डेन भूषितं सितवालजम् ॥ १४४ ॥  
  
हस्तदीर्घं च तन्नालं तालद्वय समन्वितम् ।  
आलाम्ये तु तदर्धं वा तदर्धं वा तु कारयेत् ॥ १४५ ॥  
  
प्। ७३)  
  
अनुक्तं मूलभेदाद्यैर्गृह्यैस्सर्वत्र सर्वदा ॥ १४५ १।२ ॥  
  
इत्यचिन्त्य विश्वसादाख्ये करणाधिकारः षष्ठः पटलः ॥  
