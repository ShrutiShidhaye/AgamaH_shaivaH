+++
title = "६६"

+++
  
  
  
प्। १०१९)  
  
द्वारप्रतिष्ठां वक्ष्यामि शृणुनन्दीश तत्क्रमात् ।  
द्वाराङ्गानि जयाद्यैश्च संस्कृत्यायतनं न्यसेत् ॥ १ ॥  
  
मूलमध्याग्रभागेषु चात्मविद्याशिवान्तकम् ।  
तत्वत्रयं क्रमान्न्यस्य सन्निरोध्याथ होमयेत् ॥ २ ॥  
  
अनुरूपं जयं कुर्याद् विधिना नन्दिकेश्वर ।  
वास्तुद्वारादयो यष्ट्वा तत्रैवानन्तमन्त्रतः ॥ ३ ॥  
  
पञ्चरत्नादिकं न्यस्त्वा शान्तायामं समाचरेत् ॥  
कान्तिसिद्धार्थरुद्धिश्च यववृद्धिसहानुना ॥ ४ ॥  
  
गोमन्दरदरोगेन्द्र मोहिनीलक्षणान्वितः ।  
ते च नारग्वधो दूर्वा सान्दघ्नश्च यो दलः ॥ ५ ॥  
  
प्। १०२०)  
  
कृत्वोर्ध्वोदुम्बरे बद्ध्वा र * र्थं प्रणवेन तु ।  
द्वारमुत्तरतः किञ्चिद् आश्रितं सन्निवेशयेत् ॥ ६ ॥  
  
आत्मतत्व मधोन्यस्य विद्यातत्वं तु शाखयोः ।  
शिवमाकाशदेशे तु व्यापकं सर्वपृद्गलम् ॥ ७ ॥  
  
ततो महेशानादींश्च विन्यसेन्मूलमन्त्रतः ।  
द्वाराश्रितांश्च नन्द्यादीन् हृत्संयुक्तैः स्वनामभिः ॥ ८ ॥  
  
जुहुयाच्छतमाद्यं वा द्विगुणं शक्तितोऽथवा ।  
अस्त्रेण दोषमोक्षार्थं जुहुयादाहुतेश्शतम् ॥ ९ ॥  
  
पूर्ववद्दिग्बलिं कृत्वा प्रदद्याद्दक्षिणादिकम् ।  
  
इत्यचिन्त्यविश्वसादाख्ये द्वारप्रतिष्ठाविधिः सप्तषष्टितमः पटलः ॥  
