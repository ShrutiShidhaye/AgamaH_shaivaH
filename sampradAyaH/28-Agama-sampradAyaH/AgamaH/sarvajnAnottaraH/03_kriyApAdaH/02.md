+++
title = "०२"

+++

मन्त्रोद्धारं प्रवक्ष्यामि तत्वतः शृणु षण्मुख ।  
अतिगुह्यं परं सूक्ष्मं सर्वमन्त्रमयस्य तु ॥ १ ॥  
    
मात्रकादौ स्थिता स्थिता या तु सर्पवद्वध कुण्डला ।  
सा शक्तिः परमासूक्ष्मा विश्वास ददात्मिका ॥ २ ॥  
    
पसरत्यूर्ध्वसन्नाना प्रेरितानान्तविग्रहा ।  
करिणीय करं यद्वत् संवेष्योरसि संस्थिता ॥ ३ ॥  
    
सुदीर्घा क्रियते यातु सन्तानेन महौजसा ।  
सम्प्रदायेन सातूर्णमात्मानं मुञ्चते शुभा ॥ ४ ॥  
    
प्रगुक्ता भवतीया तु करणीय करंयया ।  
प्रकाशयति चात्मानं मोक्षद्वारं परापरम् ॥ ५ ॥  
    
तत्वङ्ग्या सह गन्तव्यं मध्यदेशं विपश्चिता ।  
मध्यदेशमनुप्राप्य त्यजेत् तां चञ्चलां स्त्रियम् ॥ ६ ॥  
    
मूलमत्रां विदित्वा तु शक्तेर्मध्यं सुदुर्जयम् ।  
    
प्। २६)  
    
तन्मूलं जायते येन भोधकस्सोभिधीयते ॥ ७ ॥  
    
सम्भूतिः सर्वबीजानामुच्चारवशवर्तिनी ।  
दीर्घोसु नाशिको नादो ह्यप्रमेयो ह्यनौपमः ॥ ८ ॥  
    
स्निग्धप्रसन्नगभीरशक्त्युच्चारस्तु संस्मृतः ।  
प्रासादष्षष्ठसंयुक्तः पुनः षष्ठान्त योजितः ॥ ९ ॥  
    
अर्धेन्दुबिन्दुसंयुक्तो मात्रात्रयविभूषितः ।  
स शिवः शाश्वतः प्रोक्तः सर्वज्ञानोत्तरोत्तरः ॥ १० ॥  
    
अष्ठौ संविद्य मन्त्रज्ञैः तस्योच्चारः प्रकीर्तितः ।  
ह्रस्वस्वरसमायोगा पञ्चब्रह्माणि निर्दिशेत् ॥ ११ ॥  
    
दीर्घैः भिन्न स्मृतो ह्यङ्गः कारणात्मा महाद्युतिः ।  
मूर्ध्नि बिन्दु सुषुम्नास्यां गायत्रीं तां विनिर्दिशेत् ॥ १२ ॥  
    
स्वरादौ त्रीणि दिर्घाणि त्रितत्वं परिकीर्तितम् ।  
नेत्रत्रयं तु तज्ज्ञेयं क्रमशः सम्प्रयोजयेत् ॥ १३ ॥  
    
दक्षिणे ह्यात्मतत्वं तु विद्या तत्वमयोत्तरे ।  
ललाटे शिवतत्वं तु त्रीणि पञ्चसु विन्यसेत् ॥ १४ ॥  
    
मुखेषु नेत्रवित्प्राज्ञो नेत्रं नेत्र क्रमेण तु ।  
विन्यसेदात्मनः पूर्वं शिवस्य च तथा पुनः ॥ १५ ॥  
    
त्रयोदशान्तसम्भिन्नं विद्येशानां प्रकल्पयेत् ।  
गणेशानां तु गायत्रीं तस्मिन् सान्निध्यमागताः ॥ १६ ॥  
    
हृदयं लोकपालानां विज्ञेयं सार्वकामिकम् ।  
अस्त्रपाशुपतं दीप्तस्त्र मन्त्रं प्रकल्पयेत् ॥ १७ ॥  
    
प्। २७)  
    
सर्वे बिन्दुसमायुक्ता शुद्धकुन्देन्दु सम्प्रभाम् ।  
विश्वकीद्विश्ववेत्तारो विश्वकृद्विश्व मूर्तयः ॥ १८ ॥  
    
ओङ्कारदीपिता मन्त्रा नमस्कारान्तयोजिताः ।  
अर्च्चते सम्प्रयोक्तव्या होमे स्वाहान्तसंयुताः ॥ १९ ॥  
    
न बिन्दुर्न शिखामात्राप्यस्त्रवशस्य षण्मुख ।  
स विसर्गास्तथा दीप्ता घोरकर्मकरा स्मृताः ॥ २० ॥  
    
एकत्रिंशान्तिकं वर्णं सप्तमस्वरयोजितम् ।  
ककारार्धयुतं कृत्वा क्षरिकास्त्रं प्रकीर्तितम् ॥ २१ ॥  
    
एते मन्त्राश्शिखास्सूक्ष्माः परमाः सर्वकामिकाः ।  
सर्वैरेभिः सदा कुर्याच्छिवीकरणमात्मनः ॥ २२ ॥  
    
यदा यदा समाचामे मन्त्रन्यासं यदा तदा ।  
कुपितकरकायेषु मन्त्रिमन्त्रार्य सिद्धये ॥ २३ ॥  
    
इति श्रीसर्वज्ञानोत्तरे क्रियापादे प्रासादमन्त्रोद्धारप्रकरणम् ॥  

