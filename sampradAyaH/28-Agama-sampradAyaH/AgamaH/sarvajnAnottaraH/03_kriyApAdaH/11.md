+++
title = "११"

+++
अतस्सङ्क्षेपतो वक्ष्ये दीक्षाविधि विनिश्चयम् ।  
चातुर्वर्णहितार्थाय परमेशेन भाषितः ॥ १ ॥  
    
संहृत्य सर्वतत्वानि पञ्चधा परिवर्तयेत् ।  
देवताश्च ततो भूयस्तेषु मन्त्रान् यथाक्रमम् ॥ २ ॥  
    
पृथिव्यापस्तथा तेजोः वायुराकाशमेव च ।  
एतानि पञ्चतत्वानि सर्वेषां व्यापकानि तु ॥ ३ ॥  
    
न विनापञ्चभिस्तत्वैर्देह बन्धो विधीयते ।  
स्थूलसूक्ष्मविभागेन ज्ञात्वैतानि विशोधयेत् ॥ ४ ॥  
    
सर्वतत्वानि शुद्धानि विशुद्धैः षडानन ।  
देवैश्च देवतास्सर्वे शुद्धा स्मृताः भवन्ति हि ॥ ५ ॥  
    
प्। ८५)  
    
ब्रह्माविष्णुश्च रुद्रश्चानन्तेश सदाशिवौ ।  
पृथिव्यादिषु तत्वेषु क्रमात् तत्वाधिपाः स्मृताः ॥ ६ ॥  
    
तेषां मध्यमन्त्रस्तु विभिन्ता मन्त्र या भवतु ।  
त्रयस्त्रिंशतिमं शम्भोरितरेषास्वनामकम् ॥ ७ ॥  
    
पूर्वविधजनं कृत्वा तथा योनिं प्रकल्पयेत् ।  
ग्रहणं न तथा भूयः पशुसंयोजनं तथा ॥ ८ ॥  
    
निवृत्ति * समन्त्रेण साधयेत् साधकोत्तमः ।  
गुह्यकेन प्रतिष्ठां तु विद्याघोरेण होमयेत् ॥ ९ ॥  
    
शान्तिं तत् पुरुषेणैव शान्त्यतीतां शिवेन तु ।  
एकैकस्य शतं ज्ञेयमाहुतीनां तु साधकैः ॥ १० ॥  
    
हुतैश्चैव तु मुच्यन्ते पशवोजन्मबन्धनात् ।  
गर्भाधानं पुंसवनं सीमन्तोन्नयनं तथा ॥ ११ ॥  
    
जन्मनिष्क्रमणं नाम अन्नप्राशनमेव च ।  
अधिकारं तथा भोगं लयं चैव विधानवित् ॥ १२ ॥  
    
ततश्च स्रोतसं शुद्धिं तत्व संशुद्धिमेव च ।  
वियोगञ्च तथोद्धारं तत्वसन्धानमेव च ॥ १३ ॥  
    
छेदं भेदनं दाहमेतान् पूर्ववदाचरेत् ।  
पृथिव्यादिषु तत्वेषु ततः कुर्यान्निरञ्जनम् ॥ १४ ॥  
    
पूर्ववद् देह संश्लिष्टान् शोध्यतत्वा शिवं नयेत् ।  
पुनरेवं प्रवक्ष्यामि गुह्याद्गुह्यतरं परम् ॥ १५ ॥  
    
प्। ८६)  
    
संस्काररहितः कर्मा भित्वा केवल योजनः ।  
इष्ट्वा देवं शिवं शान्तं प्रासादममितौजसः ॥ १६ ॥  
    
सहस्राहुति होमं तु ब्रह्माङ्गैः पुनराचरेत् ।  
भूयोप्यष्ट सहस्रं तु दत्वा देवस्य षण्मुख ॥ १७ ॥  
    
संहृत्य पुद्गलं पश्चात् शिवाग्रेव नियोजयेत् ।  
ततः सन्धाय तत्वानि पुनर्मूलेन भेदयेत् ॥ १८ ॥  
    
ततस्तेनैव मार्गेण बिन्दुतत्वे नियोजयेत् ।  
अमनस्कं यथा पूर्व वासतत्वं षडानन ॥ १९ ॥  
    
कृत्वा तु देहसंश्लिष्टान् पुनस्तत्वं नियोजयेत् ।  
पूर्वोक्तेन विधानेन योजयित्वा पशुं शिवम् ॥ २० ॥  
    
तथा चैव शिवाश्चेदं कृत्वा कुर्यादनामयम् ।  
एवं दीक्षा समाना यागचण्डेश्वरस्य तु ॥ २१ ॥  
    
कृत्वा पूर्वं गुरोर्यागम् अपरेऽहनि पुत्रकः ॥ २२ ॥  
    
गुरुरप्यात्मसंशुद्ध्या विद्यादेवं विधानतः ।  
शिवादीयोविदात्मायं गुरुपन्ति पुनर्व्रजेत् ॥ २३ ॥  
    
शास्त्रोपदिष्टमार्गेण वारुण्यामीश्वरस्य तु ।  
पद्मसंस्थान्यजन्मन्त्री मण्डले हृष्टमानसान् ॥ २४ ॥  
    
सदाशिवमनन्तं च विद्यारुद्रं सहोमया ।  
विष्णुनद्देवेशं ब्रह्माणं स्कन्दमेव च ॥ २५ ॥  
    
समयिकं पुत्रकः पश्चात् पूज्य शम्भुं तथा गुरु ।  
    
प्। ८७)  
    
गन्धपुष्प सवित्राध्यैर्वस्त्रालङ्कार वाहनैः ॥ २६ ॥  
    
पूजयित्वा विधानेन तथात्मानं निवेदयेत् ।  
एवं निवेदितात्मा तु गुरुपाशैर्विमुच्यते ॥ २७ ॥  
    
अध प्रभृति भगवन्यो विदेहो ममात्मकः ।  
युष्मदीयो विकल्पेन शंस्यवाल्यश्च ते सदा ॥ २८ ॥  
    
एवं गुरुवशो भूत्वा सन्तुष्टो यावदायुषः ।  
अनुज्ञातो यदा तेन कुर्यात् कार्याणि सुव्रतः ॥ २९ ॥  
    
अग्निकार्यं जपं पूजा दीक्षाज्ञान व्रतानि च ।  
वृथा तेषां विजानीयात् गुरुर्येषां न देवता ॥ ३० ॥  
    
गुरुः पिता गुरुर्माता गुरुर्देवो गुरुः सुहृत् ।  
गुरोस्तु न परं किञ्चिदित्याह भगवान् शिवः ॥ ३१ ॥  
    
ज्ञानाज्ञानेन दिव्येनाचोद्घाटयति चक्षुषी ।  
अज्ञानतिमिराक्रान्ते तस्माज्ज्ञानमयो हि सः ॥ ३२ ॥  
    
सिद्धविद्याधरान् भोगान् सदेवासुर मानुषान् ।  
प्राप्नुवन्ति समायुक्त गुरुणोक्तेन कर्मणा ॥ ३३ ॥  
    
गुरुपदिष्टमार्गेण प्राप्नुवन्ति परम्पदम् ।  
तस्मादादौ गुरुः प्रोक्तः पश्चाद् देवो निरञ्जनः ॥ ३४ ॥  
    
दीक्षया तु परं ज्ञानं नयते शाश्वतं यतः ।  
तस्मान्नास्तत्र बोद्धव्यः गुरुभ्यः परतो गुह ॥ ३५ ॥  
    
गुरवस्तोषिता येनाहं रुद्रगणैः सह ।  
तोषितो नात्रसन्देहस्तथा देवास्सवासवाः ॥ ३६ ॥  
    
प्। ८८)  
    
अवज्ञानेन क्रुद्धेन नरके पतनं ध्रुवम् ।  
तस्मादेवं विदित्वा तु गुरुं नैवावमानयेत् ॥ ३७ ॥  
    
आसनं शयनं यानं नरोहेद्गुरुसन्निधौ ॥ ३८ ॥  
    
(नाध्यापनं प्रकुर्वीत)  
    
गुरों निम्नासनो भूत्वा स तिष्ठो तत्परायणः ।  
चित्रां नैवाग्रतो धार्यं नोष्णंषं न च पादुके ॥ ३९ ॥  
    
किरीटाद्युज्वलाज्वलां त्येवं न कुर्याद् गुरुसन्निधौ ।  
नाध्यापनं प्रकुर्वीत व्याख्यानं शिष्यसङ्ग्रहम् ॥ ४० ॥  
    
गुरोश्चैव समीपस्थो गुरुशिष्य प्रबोधनम् ।  
न श्रोतव्या गुरोर्निन्दा शास्त्रनिन्दा तथैव च ॥ ४१ ॥  
    
देवस्य देशिकानाञ्च मुनीनाञ्च षडानन ।  
गुरोर्ज्येष्ठं कनिष्ठं वा भ्रातरं न व्यति क्रमेत् ॥ ४२ ॥  
    
तथा चैवात्मनो ज्येष्ठान् सर्वान् पश्येद् गुरुशिव ।  
दीक्षाभिषेक ज्येष्ठेन कनिष्ठस्य कदाचन ॥ ४३ ॥  
    
तपोविद्याधिकस्यापि * तव्यं नाभिपादनम् ।  
सर्वतो गुरवो ज्ञेया ये चान्ये पूर्वदीक्षिताः ॥ ४४ ॥  
    
मान्याः पूज्याश्च ते नित्यं गुरवोन्यत्र षण्मुख ॥ ४५ ॥  
    
इति श्री सर्वज्ञानोत्तरे क्रियापादे कलातत्वपञ्चतत्वदीक्षाप्रकरणम् ॥  
    
    

