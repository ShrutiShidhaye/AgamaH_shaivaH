+++
title = "०१"

+++
पशुपाशविधानं हि श्रोतुमिच्छामि तत्वतः ।  
संयोगं च तथा तेषां कथयस्व महेश्वर ॥ १ ॥  
    
आद्याः पाशास्ततस्तेषां जीव आद्यस्तु किन्तु वै ।  
का पाशाः कोमलाः प्रोक्ताः कस्माद्वन्धः पुमानिति ॥ २ ॥  
    
पतिश्च किं विधो ज्ञेयस्साधिकार पदे स्थितः ।  
शिवश्च कीदृशः प्रोक्तो योधिकार विवर्जितः ॥ ३ ॥  
    
ईश्वरः   
    
पशुरात्मा स्वतन्त्रश्च चिन्मात्रो मनदूषितः ।  
सममूढो नित्यसंसारी किञ्चिद् ज्ञानीश्वरो क्रितः ॥ ४ ॥  
    
ताम्रस्यैव तु हेमत्वमन्तर्लूनं यथा स्थितम् ।  
अन्तर्लूनं तथा ज्ञेयं शिवत्वं पुद्गलस्य तु ॥ ५ ॥  
    
रससिद्धं यथा ताम्रं हेमत्वं प्रतिपद्यते ।  
तथात्मा ज्ञानसम्बन्धश्शिवत्वं प्रतिपद्यते ॥ ६ ॥  
    
यथा ज्ञात्वा विभागेन पयसि संस्थितम् ।  
तथात्मा पाशसंश्लिष्ट अविभागेन संस्थितः ॥ ७ ॥  
    
प्। ५)  
    
विषापहारं कुरुते * * ध्यानबलैर्यथा ।  
कुरुते पाशविश्लेषं तथाचार्यः शिवाध्वरैः ॥ ८ ॥  
    
मन्त्रौषधबलैर्यद्वत्सन्निरोधो विषस्य तु ।  
तथा हि सर्वपाशानां सन्निरोधस्तु दीक्षया ॥ ९ ॥  
    
दह्यते याम्यमानानां धातूनां तु यथामलम् ।  
तथाचार्यो दहेत्पुंसां वायुभूतो मलावुभौ ॥ १० ॥  
    
गुणभूताः स्मृताः पाशाः धर्माधर्मौ मलौ स्मृतौ ।  
सहजौ साधकज्ञानां ताम्रकालिकवात्स्थितौ ॥ ११ ॥  
    
त्रिविधास्ते स्मृताः पाशाः सहजागन्तुकास्तधा ।  
सांसर्गिकास्तथा भूयः शृणु तेषु विनिर्णयम् ॥ १२ ॥  
    
तन्मात्राद्यास्तु ये तत्वास्ससूक्ष्मास्सर्वगा गुह ।  
ते तु पाशाः पराः प्रोक्तास्सहजास्सर्वजन्तुषु ॥ १३ ॥  
    
इन्द्रियाणि च भूतानि यद्वीजं तेषु सम्भवम् ।  
आगन्तुकाः स्मृताः ह्येते तस्मात् सांसर्गिकाः पुनः ॥ १४ ॥  
    
संसर्गाद् यद् भवेत् कर्म शुभं वा यदि वा शुभम् ।  
ते तु सांसर्गिकाः पाशाः सुखदुःखफलः प्रदा ॥ १५ ॥  
    
कर्मणा तु शरीराणि भावात् कर्मोदयो भवेत् ।  
पूर्वोपार्जित कर्माणां भावः संयोग कारकः ॥ १६ ॥  
    
ईश्वरो व्यञ्जकस्तेषां भवेत् कर्मानुरूपतः ।  
कर्मोदयाद् भवेत् सृष्टिरसास्तैः प्रलयं विदुः ॥ १७ ॥  
    
प्। ६)  
    
विषयासङ्गदोषेण गुणसङ्गो शिखिध्वज ।  
वन्धमाप्नोति पुरुषो ह्यकर्तो सर्वगोपि सन् ॥ १८ ॥  
    
पिता पुत्रापराधेन यथैकस्थो निबध्यते ।  
अकर्तापीह पुरुषस्तथा बन्धमवाप्नुयात् ॥ १९ ॥  
    
यथैव साधुसंयोगात् उदासीनोपि मानवः ।  
तथाबन्धमवाप्नोति तथा ज्ञेयस्तु पुद्गलः ॥ २० ॥  
    
अनादि निधनाः पाशा जीवो नाद्यस्तु कीर्तितः ।  
तच्छेदकस्तथानादिः पशुपाशपतिस्तुसः ॥ २१ ॥  
    
पतिस्सदा शिवो ज्ञेयो मन्त्रात्मा मन्त्रविग्रहः ।  
सर्वमन्त्राधिपश्चासौ सृष्टिसंहारकारकः ॥ २२ ॥  
    
पदवर्णादिभिर्युक्तैः पूज्यते सर्वदा तु सः ।  
अशेष भवनाधारो योगपीठासनस्थितः ॥ २३ ॥  
    
पतिरेवं समाख्यातस्सर्वकामफलप्रदः ।  
स्थूलसूक्ष्मोपि मिश्रश्चैवं रूपं तु संस्कृतः ॥ २४ ॥  
    
शिववस्तु परं तस्मान्मन्त्रातीतो निरञ्जनः ।  
निरामयो निराधारो वर्णरूप विवर्जितः ॥ २५ ॥  
    
सर्वज्ञः सर्वगश्शान्तः सर्वात्मा सर्वतो मुखः ।  
अतीन्द्रियो निरालम्बः सुसूक्ष्मः शाश्वतो ध्रुवः ॥ २६ ॥  
    
स एव भगवान् व्यापिन् अप्रमेयो ह्यनौपमः ।  
बहिरन्तर्विभागेन तिलेतैलमिव स्थितः ॥ २७ ॥  
    
प्। ७)  