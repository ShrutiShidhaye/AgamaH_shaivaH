+++
title = "४९"

+++
  
  
  
  
  
उत्तमं पञ्चतालेन स्कन्दं कुर्यात्सलक्षणम् ।  
मानोन्मानादयस्सर्वे प्रागुक्तं सर्वलक्षणम् ॥ १ ॥  
  
द्विहस्तं वा चतुर्हस्तं षड्भुजं भानुबाहुकम् ।  
शक्तिं बाणं च खड्गं च चक्रं पाशं प्रसारितम् ॥ २ ॥  
  
सर्वे वामे तु पिञ्छं च खेटकं कुक्कुटं तथा ।  
धनुर्दण्डं हलं चैव भानुहस्तान्विते धृतम् ॥ ३ ॥  
  
षड्भूजेत्वभयं खड्गं शक्तिं दक्षिणपार्श्वके ।  
खेटकं चाक्षमालां च कुक्कुटं वामहस्तके ॥ ४ ॥  
  
चतुर्भुजेऽभयं शक्तिं दक्षिणे तु करद्वयम् ।  
कुक्कुटं चाक्षमालां च वामहस्तधृतो गुहः ॥ ५ ॥  
  
द्विभुजे कुक्कुटं वामे शक्तिं दक्षिणहस्तके ।  
अत्रानुक्तं तु यत्सर्वम् उमास्कन्दसहितोक्तवत् ॥ ६ ॥  
  
स्कन्द लक्षणमाख्यातं ज्येष्ठाविधिमतः परम् ।  
  
इत्यंशुमान्काश्यपे स्कन्दलक्षणपटलः (एकोनपञ्चाशः) ॥ ४९ ॥  