+++
title = "८३"

+++
  
  
  
  
अथ वक्ष्ये विशेषेण शूललक्षणमुत्तमम् ।  
ऊर्ध्वकायसमं वं?श दण्डदीर्घमुदाहृतम् ॥ १ ॥  
  
मध्योदरविशालस्य चतुर्भागैकविस्तृतम् ।  
मूलेष्टांश विहीनं तु तस्याग्रम् अ ततं भवेत् ॥ २ ॥  
  
नाभ्यन्तं चतुरश्रं तु हिक्कान्तं वसुकोणकम् ।  
तदूर्धं वृत्तमाख्यातं शेषं वर्तुलमेव वा ॥ ३ ॥  
  
द्वात्रिंशदङ्गुलायामं वक्षोदण्डायतं भवेत् ।  
विस्तारं सार्धषण्मात्रं सार्धसप्ताङ्गुलं तु वा ॥ ४ ॥  
  
विस्तारार्धघनं ख्यातं वक्षो दण्डं तदुच्यते ।  
अग्रं युगाङ्गुल व्यासं मध्यादग्रं क्रमात्कृशम् ॥ ५ ॥  
  
वक्षोदण्डस्य मध्ये तु छिद्रं सार्धगुणाङ्गुलम् ।  
हिक्कासूत्रादधस्तात्तु यावत्स्याद्द्व्यङ्गुलावधि ॥ ६ ॥  
  
वक्षोदण्डोर्ध्वसाम्यं स्याद् द्व्यंशं दण्डे तु योजयेत् ।  
षोडशाङ्गुलमायामं कटिदण्डस्य देशिक ॥ ७ ॥  
  
वस्वङ्गुलं तु तत्तारं घनं वेदाङ्गुलं भवेत् ।  
मध्ये युगाङ्गुलं छिद्रं नाभेः पञ्चाङ्गुलादधः ॥ ८ ॥  
  
कटिदण्डोर्ध्व मध्ये स्याद्वंशदण्डे तु योजयेत् ।  
वक्षोदण्डाग्रयोर्विप्र ! कटिदण्डाग्रयोरपि ॥ ९ ॥  
  
अथ वक्त्र शिखां कुर्यात् अनेन विधिना बुधः ।  
एकद्वित्रिचतुष्पञ्च षट्सप्ताष्टकरं तु वा ॥ १० ॥  
  
बिम्बोचितकरं यत्तत् सङ्ख्या वक्रशिखान्विताः ।  
द्व्यङ्गुलं च शिखायामं हस्तसङ्ख्यापि तन्ततः ॥ ११ ॥  
  
वक्षोदण्डविशालं तु हस्तसङ्ख्यात्तु भाजिते ।  
शिखाव्यासं तदेकांशं मूलेग्रे तु कृशं क्रमात् ॥ १२ ॥  
  
कटिदण्डाग्रयोर्वक्रशिखायामं गुणाङ्गुलम् ।  
सार्धाङ्गुलं तु तत्तारं सुवृत्तं तद्घनं समम् ॥ १३ ॥  
  
स्थानकं सकलं चेत्तु ऊरुदीघोपरि द्विजः ! ।  
अष्टाङ्गुलं समारोप्य ऊरुशूलायतं भवेत् ॥ १४ ॥  
  
आसने सकलं चोरुदीर्घादूर्ध्वं न रोपयेत् ।  
ऊरुमूले सुषिं कृत्वा कटिदण्डाग्रयोर्बुधः ॥ १० ॥  
  
शिखायामं समायोज्य यावद्बलधयं यथा ।  
जानुमानं द्विधा कृत्वा ऊरुजङ्घाद्वयोरपि ॥ १६ ॥  
  
आरोपयेच्छिखामानं तस्मादारोपयेद्बुधः ।  
गुणाङ्गुलं शिखामानं जङ्घादीर्घोभयैर्युतम् ॥ १७ ॥  
  
मध्यच्छिद्रसमायुक्तम् ऊर्वग्रं द्विशिखान्वितम् ।  
जङ्घामूलं त्रिभागैकं शिखा व्यासमुदाहृतम् ॥ १८ ॥  
  
जानुसन्धिं विना वाथ स्थानके सकलं कुरु ।  
सन्धि हीनाङ्घ्रिशूलं तु एवमेवं विधीयते ॥ १९ ॥  
  
जङ्घादीर्घोपरिष्टात्तु तालमानं तु रोपयेत् ।  
ऊरुमध्यत्रिभागैकम् ऊरुदण्डस्य विस्तृतम् ॥ २० ॥  
  
तस्याग्रं तु त्रिपादं स्याज्जङ्घामूलं तु तत्समम् ।  
जङ्घामूलत्रिभागैकं हीनं जङ्घाग्रविस्तृतम् ॥ २१ ॥  
  
त्रिधापादतलायामं कृत्वा भागद्वयान्वितम् ।  
स?लाग्रविस्तृतं तद्द्वित्रिद्व्यंश विस्तृतान्वितम् ॥ २२ ॥  
  
एतत्पादतलं शूलं स्यात्समध्यायता परे ।  
कर्तव्यं सुषिरं तस्मिन् जङ्घाग्रादधिकायतम् ॥ २३ ॥  
  
योज्य स्निग्ध दृढं कृत्वा बाहुमूलमथोच्यते ।  
बाहुमूलविशालं तु गुणाङ्गुलमुदाहृतम् ॥ २४ ॥  
  
अग्रं तु द्व्यङ्गुलं व्यासं प्रकोष्ठाग्र विशालकम् ।  
बाहुप्रकोष्ठयोश्चैव कोर्परं जानुवद्भवेत् ॥ २५ ॥  
  
द्व्यङ्गुलं तु शिखामानं योजयेत् तु दृढं यथा ।  
पर्श्वयोर्वंशदण्डस्य पार्श्वदण्डे तु योजयेत् ॥ २६ ॥  
  
कक्षान्तरं तु तद्दीर्घं तद्व्यासं तु गुणाङ्गुलम् ।  
वंशदण्डसमं नीव्रम् ऊर्ध्वाधस्ताच्छिखान्वितम् ॥ २७ ॥  
  
अग्रौ तु वक्षो दण्डे तु मूलौ तु कटिदण्डके ।  
योजयेत्सुदृढं छिद्रे गुणांशं व्यन्तरान्वितम् ॥ २८ ॥  
  
अग्रौ मूलौ निरुद्धं स्यात् पार्श्ववंशद्वयोरपि ।  
हस्तपादतलं श्रोत्रं ताम्रपत्रेण योजयेत् ॥ २९ ॥  
  
आर्जवे वक्रबिम्बे च शूलं चैव तथा कुरु ।  
देवानां शूलमेवं स्यात् देवीनामथ वक्ष्यते ॥ ३० ॥  
  
मध्योदरं त्रिधा भज्य एकांशं वंशविस्तृतम् ।  
अष्टांश हीनमग्रस्य विशालं तत्सुवृत्तकम् ॥ ३१ ॥  
  
बाहुपर्यन्त विस्ताराद्बाहुतत्यर्धवर्जितम् ।  
वक्षोदण्डायतं शेषं तस्यान्तं विसृतं भवेत् ॥ ३२ ॥  
  
युगांशं पृष्ठमानं तु शेषं गर्ते तु वेशनम् ।  
जङ्घा दण्डात्तु षण्मात्रं रोपयेत्स्थानके बुधः ॥ ३३ ॥  
  
गर्भगर्त प्रवेशार्धं तलाधस्तात्तु तद्भवेत् ।  
शूलमेवं समाख्यातम् उपधाशूलमुच्यते ॥ ३४ ॥  
  
भित्तिमध्यं समारभ्य वक्षो दण्डपुरान्तकम् ।  
उपशूलायतं प्रोक्तम् अष्टाङ्गुलततं भवेत् ॥ ३५ ॥  
  
वेदाङ्गुलं तु तन्नीव्रं शूलयोग्यद्रुमैर्बुधः ।  
शूलव्याससमं मध्यं छिद्रं तद्विशिखान्वितम् ॥ ३६ ॥  
  
भित्तिमध्यात्तु शूलस्य मूलं बध्वा दृढं बुधैः ।  
वक्षोदण्डकटीदण्डं धृत्वा वंशाख्यशूलकम् ॥ ३७ ॥  
  
छिद्रे दृढतरं चाग्निं तत्पूर्वे कीलबन्धनम् ।  
उपथाशूलशिखान्तं च वक्षोदण्डपुरं समम् ॥ ३८ ॥  
  
उपथाशूलशिखायां तु वंशाग्रे सुषिरं कुरु ।  
लोहजं दारुजं वाथ कीलं संयोजयेद्दृढम् ॥ ३९ ॥  
  
बिम्बास्तच्छूलमाख्यातं तस्मादुक्तवदाचरेत् ।  
शूललक्षणमाख्यातं शूलस्थापनमुच्यते ॥ ४० ॥  
  
  
इत्यंशुमान्काश्यपे शूललक्षणपटलः (त्र्यशीतितमः) ॥ ८३ ॥  