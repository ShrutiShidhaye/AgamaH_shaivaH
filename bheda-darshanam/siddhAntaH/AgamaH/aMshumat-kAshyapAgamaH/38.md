+++
title = "३८"

+++
  
  
  
  
अथ वक्ष्ये विशेषेण भानु भूमि विधिं परम् ।  
तस्य विस्तारतुङ्गं तु प्रोक्तं प्रासादमानकम् ॥ १ ॥  
  
स सप्तधर्मभागं तु कृत्वा प्रासादविस्तृतम् ।  
भूतांशं गर्भगेहं तु पक्षांशं गृहपिण्डिका ॥ २ ॥  
  
अलिन्दमेकभागेन कुड्यमेकांशमानतः ।  
अलिन्दं तु शिवांशं स्याद्धारा भागेन कल्पयेत् ॥ ३ ॥  
  
अथवा गर्भगेहं तु गुणांशेनैव कारयेत् ।  
गर्भगेहस्य तुल्यं वा गृहपिण्डेस्तु विस्तृतम् ॥ ४ ॥  
  
शेषं प्रागिव कर्तव्यम् अलिन्दं कुड्यहारया ।  
विन्यास सूत्रयोरन्तसप्तादशविभाजिते ॥ ५ ॥  
  
गुणांशं मध्यशालास्या कर्णकूटं शिवांशकम् ।  
तयोर्मध्ये तु पक्षांशं शालादीर्घमुदाहृतम् ॥ ६ ॥  
  
कूटकोष्ठान्तरे चैव कोष्ठयोरन्तरेऽपि वा ।  
शिवांशं पञ्जरव्यासं कर्णकूटमिवाकृतिः ॥ ७ ॥  
  
हारान्तरं तदर्धांशं क्षुद्रपञ्जरसंयुतम् ।  
एवमादितलं कुर्यात् ऊर्ध्वं रुद्रतलोक्तवत् ॥ ८ ॥  
  
सप्तविंशच्छतं भागं कृत्वा हर्म्यो द्विजोत्तम ! ।  
धरातलोदयभूतांशं नवांशं चरणोदयम् ॥ ९ ॥  
  
सार्धवेदांश मञ्चोच्चम् ऊर्ध्वं भानुतलोक्तवत् ।  
एवं भानुतलं प्रोक्तं त्रयोदशतलं शृणु ॥ १० ॥  
  
  
इत्यंशुमान्काश्यपे भानुभूमिविधि पटलः (अष्टत्रिंशः) ॥ ३८ ॥  