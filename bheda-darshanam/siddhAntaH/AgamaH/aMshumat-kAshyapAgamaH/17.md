+++
title = "१७"

+++
  
  
  
  
अथ वक्ष्ये विशेषेण कम्पद्वारविधिं परम् ।  
प्रासादमण्टपादीनां चतुर्दिक्षु विदिक्षु च ॥ १ ॥  
  
तयोर्मध्यान्तराले वा ह्योमाभीष्टं तु यत्र वै ।  
तत्रैव कल्पयेत्सम्यक् कम्पद्वारं द्विजोत्तम ! ॥ २ ॥  
  
वस्त्रचितकृतं पङ्क्तिव्यासं यत्तु विशालकम् ।  
स्थालादुत्तरसीमान्तं कम्पद्वारोदयं भवेत् ॥ ३ ॥  
  
भुवङ्गं च पतङ्गं च योगं प्राग्वद्घनं ततम् ।  
कृत्वा दृढतरं बध्व योजयेदन्तरङ्घ्रयः ॥ ४ ॥  
  
योगव्यासनतन्दीर्घम् अन्तराङ्घ्रिं तथा कुरु ।  
मूलाग्रयोः शिखेह्येता ताराङ्घ्रिं परिकल्पयेत् ॥ ५ ॥  
  
भुवङ्गे च पतङ्गे च छिद्रे युज्याद् दृढीकृतम् ।  
चतुः पञ्च षडष्टौ वा दश द्वादश एव वा ॥ ६ ॥  
  
ममुषोडशसङ्ख्या वा कल्पयेदन्तराङ्घ्रयः ।  
अन्तरायन्तरामत्या गमागमक्षमं विना ॥ ७ ॥  
  
अन्तराङ्घ्रीन्सुयुञ्जीयात् स्थापयेद्द्वारयोगवत् ।  
योजयेत्तु कवाटं च व्योमै प्रत्येकमेव वा ॥ ८ ॥  
  
कवाटं व्योमद्वयं ग्रासं त्रिव्योमग्रवस एव वा ।  
कल्पयेत्सुदृढं द्वारं न चलं हस्तिनापि च ॥ ९ ॥  
  
कम्पद्वारं समाख्यातं प्रस्तरं तु ततः शृणु ।  
  
इत्यंशुमान्काश्यपे कम्पद्वारलक्षणपटलः (सप्तदश) ॥ १७ ॥  