+++
title = "९०"

+++
  
  
  
  
अथ वक्ष्ये विशेषेण भक्तानां लक्षणं परम् ।  
सर्वेषामथ भक्तानां पदं वै तु चतुर्विधम् ॥ १ ॥  
  
सालोक्यं चैव सामीप्यं सायुज्यं च तथैव च ।  
सारूप्यपद विप्राश्च चतुर्भेदमुदाहृतम् ॥ २ ॥  
  
पुरुषो वा स्त्रियो वाथ तेषु यत्पदमाश्रितम् ।  
तत्तत्पादानुकूल्यं तु प्रतिमां कारयेद्बुधः ॥ ३ ।  
  
स्वजाति चिह्नसंयुक्तं सालोक्यपदमाश्रितम् ।  
तथा सामीप्य देवानां ममचिह्नाकृतिस्तु वा ॥ ४ ॥  
  
मम चिह्नाकृतिर्युक्ताः शेषा वै त्रिपदाश्रिताः ।  
बाला च यौवना वृद्धा त्रिधावस्थाः प्रकीर्तिताः ॥ ५ ॥  
  
वत्सरत्रयमारभ्य यावदं तु कलाब्दकम् ।  
तेष्वान्तवयसो पेता भक्ता बाला इति स्मृताः ॥ ६ ॥  
  
तस्मात् सप्तति वर्षान्तं वयसा यौवनान्विताः ।  
तदूर्ध्व वयसोपेता वृद्धा इति बिदुर्बुधाः ॥ ७ ॥  
  
बालस्तु पञ्चतालेन शेषावयसुमेन वै ।  
स्थानकं चासनं चैव याननृत्तं तथैव च ॥ ८ ॥  
  
चतुर्भेदेन कर्तव्या मद्भक्ता मानुषा बुधः ।  
आभङ्गसमभङ्गं वा ह्यतिभङ्गमिति त्रिधा ॥ ९ ॥  
  
सव्यं वा सव्यपादं वा कुञ्चितं चितरास्थितम् ।  
द्वौ द्वौ स्वजातिच्छिह्नं तद् हृदाञ्जलि करोऽथवा ॥ १० ॥  
  
टकं दक्षिणहस्ते भृत् वरदं वामहस्तके ।  
हस्तं रूक्षसमायुक्तं स्थानकं ह्येवमाचरेत् ॥ ११ ॥  
  
पद्मेव भद्रपीठे वा वामपादं तु शाययेत् ।  
लम्बन्तु दक्षिणं पादं हस्तं पूर्ववदेव हि ॥ १२ ॥  
  
आसनं ह्येवमाख्यातं योजयेत्कुटिलासनम् ।  
टङ्कं दक्षिणहस्ते तु पाशं वामकरे धृतम् ॥ १३ ॥  
  
युक्त्यान्यं वा धृतं विप्र यानमूर्तिं प्रकल्पयेत् ।  
नृत्तं त्रिविधमुद्दिष्टं सात्विकं राजसं युताम् ॥ १४ ॥  
  
तामसं चेति विख्यातं क्रमाद्बाह्यन्तरान्तगम् ।  
वयसोपेतभक्तानां योग्यमित्युदितं मया ॥ १५ ॥  
  
तेषादौ सात्विकं नृत्तं वक्ष्येहं शृणु सुव्रत ! ।  
भक्तानामुदयं चापि मानं कल्पोक्तवद्भवेत् ॥ १६ ॥  
  
षट्सप्ताङ्गुलं वाथ नतमानं विधीयते ।  
स वक्रं वामपादं तु पद्मपीठोपरिन्यसेत् ॥ १७ ॥  
  
उद्धृतं दक्षिणं पादं पीठाद्वै वेदमात्रकम् ।  
पञ्चषट्सप्तमात्रं वा पीठादुद्धृतमानकम् ॥ १८ ॥  
  
तत्समं ब्रह्मसूत्रं तु तदङ्घ्र्यङ्गुष्ठनीव्रकम् ।  
  
तद्धस्तमणिबन्धात्तु त्रयोदशाङ्गुलमन्तरम् ।  
तद्धस्ते कोर्परं नीव्रं पृष्ठसूत्राद्यमं विदुः ॥ २० ॥  
  
मणिबन्धाध्वसीमा स्याल्लम्ब * * प्रलम्बयेत् ॥ २१ ॥  
  
ललाटमध्यान्नासाग्रात् हिक्कामध्यान्तमेव हि ।  
स्थिताङ्घ्रिनलकामध्ये ब्रह्मसूत्रं प्रलम्बयेत् ॥ २२ ॥  
  
तत्सूत्राद्वामतो नाभिमध्यं सार्धाङ्गुलं भवेत् ।  
तत्सूत्राद्दक्षिणे सव्य हस्त * * * मात्रकम् ॥ २३ ॥  
  
सूत्रात्स्थिताङ्घ्रिजान्वन्तं रससप्ताष्टमात्र वा ।  
ललाटाद्गुल्फान्तसूत्रान्तम् अक्षाङ्गुलं भवेत् ॥ २४ ॥  
  
नासा ओष्ठर मध्यं च ब्रह्मसूत्रं तु संस्पृशेत् ।  
अथो कुक्षिस्पृशेत्सूत्रं नासाग्रे चैव संस्पृशेत् ॥ २५ ॥  
  
अथवा दक्षिणं पादं पीठस्थिता * * * * ।  
उद्धृतं वामपादं तु शेषं तदनुकूलितम् ॥ २६ ॥  
  
सर्वाभरणसंयुक्तं बालं चेन्नग्नमेव वा ।  
सवस्त्रं वाथ कौपीनं कल्पयेत्कल्पवित्तमः ॥ २७ ॥  
  
यौवनाश्च प्रवृद्धाश्च नानावस्त्रेण वेष्टितम् ।  
सात्विकं नृत्तमाख्यातं राजसं शृणु सुव्रत ! ॥ २८ ॥  
  
सूचिं वाऽप्यथ दण्डस्ते वक्रदण्डं तु वाञ्जलि ।  
दशनन्दाष्टमात्रं वा पीठात्पादोद्धृतं भवेत् ॥ २९ ॥  
  
शेषं प्रागिव कर्तव्यम् एवं राजसमेव हि ।  
दण्डहस्तं विना वामहस्तं वा मकुटीं स्पृशेत् ॥ ३० ॥  
  
दण्डं दक्षिणहस्ते तु धृत्वा त्वीषन्नताननम् ।  
एकं वा द्वित्रिमात्रं वा पीठादुद्धृतपादकम् ॥ ३१ ॥  
  
भस्मोद्धूलितसर्वाङ्गम् अक्षमाल्यैरलङ्कृतम् ।  
तामसं ह्येवमाख्यातम् एवं स्याद्भक्तलक्षणम् ॥ ३२ ॥  
  
प्रणवादिनमोन्तं च स्वनामपदमध्यकम् ।  
भक्तानां मन्त्रमाख्यातं तेनैवार्चनमाचरेत् ॥ ३३ ॥  
  
  
इत्यंशुमान्काश्यपे भक्तलक्षणपटलः (एकनवतितमः) ॥ ९१ ॥  