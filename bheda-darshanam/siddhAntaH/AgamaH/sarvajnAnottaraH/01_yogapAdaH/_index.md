+++
title = "+०१ योगपादः"

+++
नमः शिवायशक्त्यै च विन्दवे शाश्वताय च ।  
गुरवे च गणेशाय कार्तिकेयाय धीमते ॥ १ ॥

अतः परं प्रवक्ष्यामि योगमन्त्रकितस्तुतम् ।  
शान्तस्य * * * * * * * * * * *

युक्ताहार विहारस्य युक्तचेष्टस्य कर्मसु ।  
उक्त स्वप्नावबोधस्य तत्त्वतः शृणु षण्मुख ॥ ३ ॥

योध्यातायश्च तद्ध्यानं तद्वैर्यान्न प्रयोजनम् ।  
सर्वाण्येतानि यो वेत्ति स योगं योक्तु मर्हति ॥ ४ ॥

आत्माध्याता मतोध्यानं ध्येयः सूक्ष्मो महेश्वरः ।  
यत्परा परमैश्वर्यमेतद्ध्यान प्रयोजनम् ॥ ५ ॥

मानामानौ समौ कृत्वा सुखदुःखे समे तथा ।  
हर्षं भयं विषादं च सत्यजन् योगमभ्यसेत् ॥ ६ ॥

शून्यागारे मठे रम्ये देवतायतने शुभे ।  
नदीतीरे विविक्तेन्त गृहे घोरवनेपि वा ॥ ७ ॥

प्रच्छन्ने च विविक्ते च निश्शब्दे जनवर्जिते ।  
योगदोष विनिमुक्ते निर्विकल्पे निरातपे ॥ ८ ॥

स्नात्वा शुचि रूपस्पृश्य प्रणम्य शिरसा शिवम् ।  
योगाचार्यान्नमस्कृत्य योगं युञ्जीत * * * ॥ ९ ॥

पद्मकं स्वास्तिकं नापि उपस्थाप्यां जलिं तथा ।?  
पीठार्धतर्धचन्द्रं वा कर्मतो? भद्रमेव वा ॥ १० ॥

प्। २)

आसनं रुचिरं वद्ध्वोर्ध्वकायः समं शिरः ।  
सर्वसङ्गान् परित्यज्यात्मसस्थं मनोगुह ॥ ११ ॥

न दन्तैः संस्पृशेद् दन्तान् सृक्विण्या च न जिह्वया ।  
किञ्चित् कुञ्चित नेत्रस्तु शिवं सम्यक्तदोच्चरेत् ॥ १२ ॥

पुनर्विनंशिकश्चैवास्त्र युक्तष्षडानन ॥ १३ ॥

न पृथक् हृदयं तस्य न शिरो न शिखागुह ।  
वर्मास्त्र नेत्रसहितं तस्मादेव प्रवर्तते ॥ १४ ॥

प्राणापानौ समौ कृत्वा सुषुम्नान्तर चारिणौ ।  
तयोर्वृत्तिर्निरुध्यात्मा शिवं ध्यायेद् विचक्षणः ॥ १५ ॥

अविनाभावसंयुक्तो ज्योतीरूपं सुनिर्मलम् ।  
सुसूक्ष्मं व्यापकं नित्यं निर्विकल्पं सदा बुधः ॥ १६ ॥

उत्तमा मध्यमा मन्दास्संसर्गास्त्रिविधाः स्मृताः ।  
प्राणायामांश्च तान् कुर्यात् पूरकुम्भक रेचकान् ॥ १७ ॥

प्राणायामैर्दहेद्दोषान् धारणाभिदिस्तुतम् ।  
प्राणायामो भवादेय पूरको देहपूरकः ॥ १८ ॥

पिधाय सर्वद्वाराणि निश्वासोच्छ्वासवर्जितः ।  
सम्पूर्ण कुम्भवत् तिष्ठेत् प्राणायामस्सकुम्भकः ॥ १९ ॥

ततोर्ध्वं रेचयेद् वायुं मृतु निच्छ्वास संयुतम् ।  
रेचकस्त्वेष विख्यातः प्राणसंशयकारकः ॥ २० ॥

प्। ३)

प्रसार्यचाग्रहस्तं तु जानुं कृत्वा प्रदक्षिणम् ।  
च्छोटिका ततो दद्यान्मनन्नैष्टा त्वभिधीयते ॥ २१ ॥

मात्रा द्वादश विज्ञेयाः प्रमाणं तालसञ्ज्ञकम् ।  
तालद्वादशकं ज्ञेयं प्राणायामस्तु आन्यसम् ॥ २२ ॥

मध्यमश्चतर्विंश ज्येष्ठ * * द्विगुणो भवेत् ।  
एकैकां वर्धमात्रां प्रत्यहं योगवित्तमः ॥ २३ ॥

नत्वरेण विलम्बेन क्रमेणैव विवर्धयेत् ।  
प्राणायामोत्तमोयत्त द्विगुणा धारणा मता ॥ २४ ॥

धारणाद्विगुणो योगो योगोपि द्विगुणी कृतः ।  
योगसिद्धिरिति ज्ञेया शिवेन परमात्मना ॥ २५ ॥

तदानु पश्यते सूक्ष्मं गन्धतन्मात्रमात्मनि ।  
रसं तेजस्परिशन्ति च शब्दतन्मात्रमेव च ॥ २६ ॥

पश्यते कर्मयोगेन वर्णभावैः पृथग्विधैः ।   
अहङ्कार मनोबुद्धिं गुणमव्यक्त पौरुषम् ॥ २७ ॥

अभिव्यक्तानि जानीयात् स्वधर्मगुण लक्षणात् ।  
विद्यां कलां ततः कालं मायां विद्यां ततः पराम् ॥ २८ ॥

दृष्ट्वानु क्रमशः सर्वान् पुनरस्त्रेण भेदयेत् ।  
विद्येश्वरं ततस्तत्वं तथा सादाशिवं परम् ॥ २९ ॥

भित्वा तु क्षुरिकास्त्रेण ततः सूक्ष्मं शिवं विशेत् ।  
अमृतात्मा शिवः साक्षात् तस्मिन्निष्टस्तु योगवित् ॥ ३० ॥

प्। ४)

सर्वज्ञस्सर्वगस्सूक्ष्मस्सर्वेशस्सर्वकृद् भवेत् ।  
सर्वेष्वेव स शास्त्रेषु ज्ञेयं वस्तु चतुष्टयम् ॥ ३१ ॥

पशुः पाशः पतिश्चैव शिवश्चेति यथाक्रमम् ।  
ज्ञात्वा तु तत्व सद्भावं तन्त्रसारं तु दुर्लभम् ॥ ३२ ॥

सर्वथा वर्तमानोपि गृह्णाति न पुनस्तनुम् ॥ ३३ ॥

॥ इति योगपादः समाप्तः ॥  