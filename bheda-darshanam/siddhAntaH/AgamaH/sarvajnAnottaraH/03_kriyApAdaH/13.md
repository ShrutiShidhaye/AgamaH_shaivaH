+++
title = "१३"

+++
अथ परं प्रवक्ष्यामि समयाचार लङ्घने ।  
यथा विशुद्धयते देही विपन्नोप षडानन ॥ १ ॥  
    
मृदम्भुना तु संशोद्ध्यास्त्र जप्तेन मन्त्रवित् ।  
आलिप्यामलकैः पूतैः स्थापयित्वा शिवाम्भसा ॥ २ ॥  
    
भस्मस्नानं विलोमेन कृत्वा तु परियापयेत् ।  
गन्धपुष्पैरलङ्कृत्य उदक पाद निवेशयेत् ॥ ३ ॥  
    
रक्तगन्धैस्तथा पुष्पैरजैवस्त्रोपवीतकैः ।  
सं चाद्यवस्त्रसंयुक्तजस्त्रजापिभिरुत्क्षिपेत् ॥ ४ ॥  
    
नीत्वा तु शाङ्करि दीक्षां शुचिस्थाने निधापयेत् ।  
नि-ऋति प्लवनं तत्र शिवक्षेत्रं प्रकल्पयेत् ॥ ५ ॥  
    
चतुर्हस्तायतं निम्न द्विहस्त समविस्तरम् ।  
अस्त्र जप्तैस्तु तत्कीलैर्विदिक्षु कीलितो बहिः ॥ ६ ॥  
    
विलोमं रक्तसूत्रेण कवचाख्येन वेष्टयेत् ।  
पीतेन रजसावत्रं तस्य मध्ये समालिखेत् ॥ ७ ॥  
    
त्र्यश्रमञ्च समायुक्तः शृङ्गाटकं तथोपरि ।  
रक्तेन रजसा तं तु सर्वधान्यमयेन वा ॥ ८ ॥  
    
पूर्वोक्तेन विधानेन तत्र वह्निं प्रकल्पयेत् ।  
अस्त्रेण प्रस्तरां दर्भान् प्युत्क्रमेण तु देवताः ॥ ९ ॥  
    
पर्युक्षणं तथा कुर्यादर्चिनाभ्युक्षणं तथा ।  
स्रुचं स्रुवं च होमान्ते शवस्थोपरिविन्यसेत् ॥ १० ॥  
    
प्। ९५)  
    
पूर्ववच्छोदयेदाज्यमभिर्वार्य विलोमतः ।  
तथैवोद्घाटनं कुर्यात् निष्णतिं च षडानन ॥ ११ ॥  
    
तर्पयित्वा तथा वह्निं दत्वा पूर्णाहुतिं ततः ।  
ऐश्वर्यादि विलोमेन मन्त्र सिंहासनं न्यसेत् ॥ १२ ॥  
    
सन्ध्यादि मन्त्र विन्यासं दत्वा देहेष्वके गुह ।  
शिवे शिवासने चैव तथा होमं समाचरेत् ॥ १३ ॥  
    
पूजयित्वाय तथा न्यायं गन्धपुष्पैः पवित्रकैः ।  
अर्घ्यपाद्यादिभिश्चैव यथाशक्त्या विचक्षणैः ॥ १४ ॥  
    
ततः सञ्चिन्तयेन्नाडीः दिव्यरूपा मनोरमाः ।  
ततश्चिति * नेत्तत्र चन्दनागरुदादिभिः ॥ १५ ॥  
    
यथावासं भवेत् तस्य कुचवस्त्रोक्तरं गृह ।  
पुनरभ्युक्ष्य तु प्रेतं मात्र बीजेन षण्मुख ॥ १६ ॥  
    
चिति मध्ये नियुञ्जीत वस्त्रं चं न घृतप्लुतः ।  
ततः सञ्चिन्तयेन्नाडीं तस्य देहे विचक्षणः ॥ १७ ॥  
    
स्वसञ्ज्ञां हृदि संस्थाप्य तं मध्ये पुद्गलं न्यघे ।  
ततः सन्धाय तत्वानि पादादारभ्य मन्त्रवित् ॥ १८ ॥  
    
हित्वा तु तां तथा भूधः पशुं संयोजयेच्छिवे ।  
तत्र सन्दीपयेद् बहिं तमस्ताद प्रदक्षिणः ॥ १९ ॥  
    
अस्त्रबीजेन मन्त्रज्ञ आग्नेयीध्यारणं स्मरेत् ।  
अविच्छिन्नां तथा राम घोयस्त्राभिमन्त्रिताः ॥ २० ॥  
    
प्। ९६)  
    
भ्रामयित्वास्त्रबीजेन जलधारां निधापयेत् ।  
ततोजलं प्रजेद् विद्वान् स्नात्वा दत्वोदकं शुचिः ॥ २१ ॥  
    
यागं यथोदितं कृत्वा निवेद्येशं क्षमापयेत् ।  
एवं विमुच्यते देही समयादि विलङ्घने ॥ २२ ॥  
    
अज्ञानाज्ज्ञानतो वापि कृतौ त्वं तेष्ठि कर्मणि ।  
    
इति श्रीसर्वज्ञानोत्तरे अन्त्येष्टिप्रकरणम् ॥  
    

