+++
title = "२४"

+++
अथातः सम्प्रवक्ष्यामि वारुणं स्नानमुत्तमम् ।  
सावनं परमं स्कन्द लेप गन्ध विनाशनम् ॥ १ ॥  
    
पाणिपादौ पुरःक्षाल्य मृत्तिकां गृह्य वारुणी ।  
उपस्पृश्य शुचिर्भूत्वा शिवं ध्यायेत् स निर्मलम् ॥ २ ॥  
    
अस्त्रेण प्रोक्षणं कुर्यात् मृत्तिका हरणं कुरु ।  
मनयितास्त्र बीजेन हृदयेन तु संहरेत् ॥ ३ ॥  
    
जलतीरे निधायै तत् क्षालयित्वा जलाश्रयम् ।  
अस्त्रेण क्षालयेत् पूर्वं स्थापयेद्धृदयेन तु ॥ ४ ॥  
    
ते नैवाभ्युक्षणं भूयस्ततो भागत्रयं पुनः ।  
पूर्वदक्षिणे नैव तथा चैवोत्तरेण तु ॥ ५ ॥  
    
अस्त्र जप्तं भवेत् पूर्वं ब्रह्म जप्तं तु दक्षिणम् ।  
उत्तरं शिव जप्तं तु प्रकुर्वीत पृथक् पृथक् ॥ ६ ॥  
    
अस्त्र जप्तं क्षिपेद् दिक्षु दशस्वपि यथाक्रमम् ।  
नाराचास्त्र प्रयोगेण तोय मध्ये पुनः क्षिपेत् ॥ ७ ॥  
    
आग्नेयी धारणा ध्यात्वा पुनरमृतं विचिन्तयेत् ।  
शिवजप्तेन भागेन ततोभ्यावर्तयेज्जले ॥ ८ ॥  
    
शिवतीर्थं भवेदेवं विधिनानेन षण्मुख ।  
    
अत्र ग्रन्थ पातः ॥  
    
प्। १३७)  
    