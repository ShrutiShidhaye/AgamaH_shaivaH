+++
title = "१६"

+++
अतः परं प्रवक्ष्यामि स्नानं वित्रानुसारतः ।  
पञ्चभिः कलशैर्वापि पूर्वोक्त विधिकल्पितैः ॥ १ ॥  
    
अष्टो विद्येश्वरान् मन्त्री एकस्मिन् विनियोजयेत् ।  
द्वितीये पञ्च ब्रह्माणि तृतीयङ्ग चतुष्टयम् ॥ २ ॥  
    
अस्तु युक्तं चतुर्थं तु शिवकुम्भञ्च च पञ्चकम् ।  
अभिमन्त्र्य यथा न्यासं पूर्ववत् स्नानमाचरेत् ॥ ३ ॥  
    
चतुर्भिर्वायथाकुम्भैरभिषेकं समाचरेत् ।  
विद्येश्वराद्यया पूर्वं ब्रह्माङ्गानि च मन्त्रवित् ॥ ४ ॥  
    
एकस्मिन् कलशे योज्यमस्त्रयुक्तं तृतीयकः ।   
    
प्। १०५)  
    
चतुर्थं शिवकुम्भं तु अभिषिञ्चेत पूर्ववत् ॥ ५ ॥  
    
अथवा द्वौ पुनः कुम्भौ अभिषेकाय कल्पयेत् ।  
एकस्मिन् सर्वमन्त्रांश्च शिवकुम्भं तृतीयकः ॥ ६ ॥  
    
ब्रह्मपत्रपुटैर्वापि शङ्क शुक्त्याथवा पुनः ।  
अभिषेकं प्रकुर्वीत ततोऽनुज्ञापयेत् पुनः ॥ ७ ॥  
    
पुष्पैर्वा मनसा वापि वाचा वापि प्रशस्यथा ।  
अननुज्ञातमन्त्रस्तु न कुर्यान्मात्रिकां विधिम् ॥ ८ ॥  
    
स्तुवं स्रुचाक्षसूत्रञ्च सङ्ग्रहेत् तत् ततः क्रमात् ।  
त्रिकालमर्चनं जपं होमं समाचरेत् ॥ ९ ॥  
    
इति सर्वज्ञानोत्तरे क्रियापादे सङ्क्षिप्ताभिषेकप्रकरणम् ॥  
    

