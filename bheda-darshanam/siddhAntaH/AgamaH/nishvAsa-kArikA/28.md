+++
title = "२८"

+++
  
    
  
देव्युवाच   
  
  
सकलो निष्कलश्चैव तथा सकलनिष्कलः ।  
सूक्ष्मो भिन्नकलश्चैव शिवो ज्ञेयोऽथ पञ्चधा ॥ १ ॥  
  
कीदृशस्सकलो देवो निष्कलश्चैव तत्र तु ।  
तृतीयं भेदमाख्या हि यथा सकलनिष्कलम् ॥ २ ॥  
  
सूक्ष्मो भिन्नकलश्चैव भेदानि कथयस्व मे ।  
  
  
ईश्वरः   
  
प्। १८९)  
  
एतत्ते कथयिष्यामि पञ्च भेदात्मकं शिवम् ॥ ३ ॥  
  
येन विज्ञातमात्रेण न पुनर्जन्मतां व्रजेत् ।  
व्योमव्यापी परो देवः पञ्चमन्त्रो महेश्वरः ॥ ४ ॥  
  
अष्टत्त्रिंशत्कलाविद्धो अ आमज्योतिरूपवान् ।  
सकलश्चेति यः प्रोक्त स्वयं देवो ह्युमापतिः ॥ ५ ॥  
  
सकलप्रकृतिस्थो हि प्रेरके च सदा पुमान् ।  
व्यापयेद्भुवनं सर्वं व्यापयेत्सर्वदेहिषु ॥ ६ ॥  
  
अवस्थितश्च सर्वत्र तेनासौ सकलस्मृतः ।  
अविकल्पसमो भावो यत्र मन्त्रेण युज्यते ॥ ७ ॥  
  
मन्त्राक्षरपदैः सर्वैः सकलस्तेन शब्द्यते ।  
  
प्। १९०)  
  
स्थूलसूक्ष्मेषु भूतेषु स्थितस्सर्वशरीरिणाम् ॥ ८ ॥  
  
प्रधानपुरुषव्यापी तेनाऽसौ सकलस्मृतः ।  
व्यापित्वात्सकलो देवाः कलातत्वं प्रकीर्तितम् ॥ ९ ॥  
  
कलानां निलयो यस्मात् तेनाऽसौ सकलस्मृतः ।  
सकलः कुरुते सृष्टिं मन्त्रसिद्धिं प्रयच्छति ॥ १० ॥  
  
नाशयेत्सर्वविघ्नानि मुक्तिमन्ते करोति सः ।  
अप्रमेयोह्यनिर्देश्यो नौपम्यो रूपवर्जितः ॥ ११ ॥  
  
सर्वतत्वपरः सूक्ष्मो निष्कलस्तत्र उच्यते ।  
देहतत्वपरिच्छिन्ने निनादः सर्वदेहिनाम् ॥ १२ ॥  
  
नादकलयाऽतीतस्सर्वों निष्कल उच्यते ।  
  
प्। १९१)  
  
सकलेन विनिर्मुक्तो बिन्दुनादविवर्जितः ॥ १३ ॥  
  
व्योमस्थं निष्कलं तत्वं वाच्यावाच्यविवर्जितम् ।  
विद्याविद्याविनिर्मुक्तं निष्कलं परमं पदम् ॥ १४ ॥  
  
व्योम्नि स्फटिकसङ्काशं जरामृत्युविनाशनम् ।  
मनसा मोक्षसिध्यर्थन्निष्कले तु लयं कुरु ॥ १५ ॥  
  
बिन्दुनादात्मकञ्चैव दृक् श्रोत्रेन्द्रियगोचरम् ।   
दृश्यऽत्रार्धविमलं ज्ञेयं सकलनिष्कलम् ॥ १६ ॥  
  
निष्कलं तद्विजानीयात् रूपं सकलनिष्कलम् ।  
ओङ्कारशब्दतन्मात्रं श्रूयते कथ्यते न च ॥ १७ ॥  
  
न च दृश्यति रूपेण ज्ञेयं सकलनिष्कलम् ।  
  
प्। १९२)  
  
सकलं योजयित्वा तु निष्कलं योज्यते यदा ॥ १८ ॥  
  
तदा विचक्षणैर्ज्ञेयं शिवं सकलनिष्कलम् ।  
देहस्थः सकलो ज्ञेयो निष्कलो देहवर्जितः ॥ १९ ॥  
  
क्रियायोगादि गम्योऽसौ ज्ञेयः सकलनिष्कलः ।  
चतुर्थमाकाशमयं नादातीतमतीन्द्रियम् ॥ २० ॥  
  
सदाशिवाख्यममलं रूपं सूक्ष्ममिहोच्यते ।  
परमाणुसुसूक्ष्मत्वात् भावितव्यं निरामयम् ॥ २१ ॥  
  
अत्यन्तगहनं सूक्ष्मप्राणातीतमलक्षणम् ।  
परमाणुसुसूक्ष्मोऽसौ हृदि मध्ये व्यवस्थितः ॥ २२ ॥  
  
प्रेरते च जगत्सर्वं स वै सूक्ष्मः प्रकीर्तितः ।  
  
प्। १९३)  
  
मन्त्राक्षरपदैरग्रैर्वियस्थं पश्यते सदा ॥ २३ ॥  
  
ज्ञानयोगप्रकाशार्थं तज्ज्ञेयं सूक्ष्मदर्शनम् ।  
पापक्षयाच्च योगाच्च ध्यानस्योपचयात्तथा ॥ २४ ॥  
  
हृज्ज्योतिर्मध्यसंलीनं शिवं सूक्ष्मं स पश्यति ।  
सर्वान्तस्थस्समाधिस्थ अन्तःकरणगोचरः ॥ २५ ॥  
  
नेत्रैः न दृश्यते सूक्ष्मं योगिभिस्तदुपास्यते ।  
भूजलाग्न्यनिलाकाश राज्ये(आत्मे)न्दुरविरूपवान् ॥ २६ ॥  
  
स शिवः सर्वधर्मात्मा स तु भिन्नकलो भवेत् ।  
अकारादि क्षकारान्तं रूपं मन्त्रकलात्मकम् ॥ २७ ॥  
  
विद्यते यस्तु बहुधा सकलो भिन्न उच्यते ।  
  
प्। १९४)  
  
मन्त्राक्षरपदैः यस्मात् पदार्थैः संस्थिता मतिः ॥ २८ ॥  
  
भिन्नार्थवाचकैश्शब्दैः विद्याभिन्नकलश्शिवः ।  
एवन्तु दशधा ज्ञेयं पुनर्ज्ञेयन्तु पञ्चधा ॥ २९ ॥  
  
सप्तधा च चतुर्थाष्टौ चतुर्भिः पुनरेव च ।  
शिवस्साङ्गोऽथ गायत्री सद्याद्याः पञ्च चापरे ॥ ३० ॥  
  
विद्येशा लोकपालास्ताभिन्नैकं सकलं शिवम् ।  
भिन्नावस्थमिदं ज्ञात्वा योजयेत्सुसमाहितः ॥ ३१ ॥  
  
भिनत्तिपाशसङ्घातं तेन भिन्नकलस्मृतः ।  
एष ते कथितो देवि पञ्चवस्थः परश्शिवः ॥ ३२ ॥  
  
ज्ञात्वैवं मुच्यते पाशैश्शिवं याति स चाव्ययम् ।  
  
प्। १९५)  
  
इति निश्वासकारिकायाम् अष्टाविंशति पटलः ॥ ३३ ॥  
