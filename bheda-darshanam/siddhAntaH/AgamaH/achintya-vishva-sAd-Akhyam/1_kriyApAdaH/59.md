+++
title = "५९"

+++
  
  
  
  
विद्यान्तासनशर्य * गंस त्रयमथो न्यसेत् ॥ १ ॥  
  
प्। ९७१)  
  
ईश्वरं तत्र विन्यस्य व्योमादि क्ष्मान्तपञ्चकम् ।  
शुद्ध्यादि पूर्ववत्कुर्यात् कृत्वा पिण्डं च पूर्ववत् ॥ २ ॥  
  
स देश पदपर्यन्तं विन्यस्तं रत्नपञ्चकम् ।  
शक्त्या च सर्वतो मुख्यास्संस्थाप्य विधिवत्ततः ॥ ३ ॥  
  
स्थाणुना विधिवत्सूर्यं शक्त्यन्तं स्थापयेद्गुरुः ।  
  
सूर्यमन्त्रास्तुष्टव्या स्था * * * * * * * * ।  
  
आरामे चालये वापि पुण्यदेशे मनोरमे ।  
आत्मार्थं च परार्थं च स्थापनं च विधीयते ॥ ६ ॥  
  
प्। ९७२)  
  
परार्थे व्यचलत्वं वै विशेषत्वाच्च कीर्तितः ।  
मण्टपं मण्डलं कुण्डं पूर्ववन्नन्दिकेश्वर ! ॥ ७ ॥  
  
पूर्वादीशान पर्यन्तं परिवारमथोच्यते ।  
उन्मत्तं ललितं भीमं तीक्ष्णदंष्ट्रं नमम् ॥ ८ ॥  
  
वि * * * * * * * * * * * * * भवेत् ।  
विकटं भीमसञ्ज्ञं च द्वारपार्श्वे प्रकल्पयेत् ॥ ९ ॥  
  
कुम्भोदकं च निर्माल्य धारणं चैव देशिके ।  
आमोदश्च प्रमोदश्च सुमुखो दुर्मुखस्तथा ॥ १० ॥  
  
अविघ्नो विघ्नराजश्च भक्ष्याशी पञ्चहस्तकः ।  
अष्टमूर्त्यधिपा ह्येते अथवा हस्तिवक्त्रकः ॥ ११ ॥  
  
प्। ९७३)  
  
विमेख  
  
भूतरूपौ द्वारपालौ द्विभुजौ हलदण्डकौ ।  
दंष्ट्राकरलवदनौ * * * स्कन्दपादकौ ॥ १२ ॥  
  
मध्य पद्मे गणाध्यक्षं सर्वतारोपशोभितम् ।  
गजाननो महाकायः प्रलम्बोदर संयुतः ॥ १३ ॥  
  
व्यालयज्ञोपवीती च हृस्वज।घाद्वयान्वितम् ।  
सन्ध्याभ्रसन्निभोवापि नीलनीररुहप्रभः ॥ १४ ॥  
  
तप्तकाञ्चन सङ्काशः शुद्धस्फटिक सन्निभः ।  
श्यामवर्णमयो वापि यथेष्टफलयोगतः ॥ १५ ॥  
  
पाशाङ्कुशौ स्वदन्तं च लड्डुकं चोत्पलं तथा ।  
किरीट मकुटोपेतं शुक्लयज्ञोपवीतवान् ॥ १६ ॥  
  
प्। ९७४)  
  
सर्वाभरण संयुक्तो नेत्रत्रय विराजितः ।  
पीठस्थं मूषिकस्थं वा सिह्मस्थं वाथ कल्पयेत् ॥ १७ ॥  
  
बेरशुद्धिं ततः कृत्वा ग्रामादीनां प्रदक्षिणम् ।  
जलाधिवासनं कुर्याल्लम्बकूर्च समन्वितम् ॥ १८ ॥  
  
अष्टकुम्भन् न्यसेत् पश्चान्नर्मदाद्यष्टतीर्थकम् ।  
कुण्डानि पञ्चकं चैवमथवा परिकल्पयेत् ॥ १९ ॥  
  
शिल्पिनोद्वासनं कृत्वा पुण्याहं वाचयेद्द्विजैः ।  
जलादानीय विघ्नेशं स्नानवेद्यां तु विन्यसेत् ॥ २० ॥  
  
मण्डपस्योत्तरे भागे स्नपनं पूर्ववच्चरेत् ।  
रक्षासूत्रं च बध्वा तु मूलमन्त्रं पठेद्बुधः ॥ २१ ॥  
  
प्। ९७५)  
  
संशिरोदेशपरितो परितोऽष्टघटान् न्यसेत् ।  
नवरत्नादिकं न्यस्त्वा वासाभ्यां क्रमवेष्टनम् ॥ २२ ॥  
  
पात्रहोमादिपुष्पाद्यैस्तर्पयेज्जुहुयात्ततः ।  
समिदाज्य चरूंश्चैवम् अष्टद्रव्यैश्च होमयेत् ॥ २३ ॥  
  
सहस्रमर्धमर्धं वा शतमष्टोत्तरं तु वा ।  
मूलमन्त्राद्दशाङ्गानां * * * * न्तु विक्रिया ॥ २४ ॥  
  
मूर्तिपानां तदर्धं स्यात् तत्वतत्वेशहोमकम् ।  
स्वस्वमन्त्रेण शान्त्यर्थं प्रोक्षणं कारयेद्गुरुः ॥ २५ ॥  
  
दर्भैस्संस्पर्शनं वापि प्रतिभागं समाचरेत् ।  
आसीनासनमेवं हि प्रातःकाले गुरुः स्वयम् ॥ २६ ॥  
  
प्। ९७६)  
  
नित्यकर्मद्वयं कृत्वा मण्डलादि प्रवेशनम् ।  
उद्धृतं विघ्नराजानं कुम्भ वह्न्यादिमर्चयेत् ॥ २७ ॥  
  
प्रायश्चित्तमघोरेण शतं वा होममाचरेत् ।  
पूर्णाहुतिं च जुहुयात् प्रविशेद्भगवान्गुरुः ॥ २८ ॥  
  
रत्नौषध्यादि संयुक्तां शिलां ब्रह्ममयीमपि ।  
पूर्णान् न्यस्त्वा ततः पश्चाद्विघ्नराज प्रतिष्ठितम् ॥ २९ ॥  
  
प्रायोद्विघ्नस्य मूलेन मन्त्रेण च समर्चयेत् ।  
सुमुहूर्ते विशेषेण मन्त्रन्यासादिकं चरेत् ॥ ३० ॥  
  
चलं चेत् स्नानवेद्यां तु मन्त्रन्यासादिकं भवेत् ।  
तत्तत्कुम्भोदकैश्चैव तत्तद्देशेऽभिषेचयेत् ॥ ३१ ॥  
  
प्। ९७७)  
  
तत्वमूर्त्त्यादि विन्यासं पूर्ववत्कारयेद्गुरुः ।  
एवं च स्नपनं कृत्वा नैवेद्यं च निवेदयेत् ॥ ३२ ॥  
  
आचार्यं पूजयेत् पश्चान्मूर्तिपांश्च विशेषतः ।  
वस्त्रहेमाङ्गुलीयाद्यैः स्तोषयेद्गुरु मूर्तिपान् ॥ ३३ ॥  
  
विघ्नेशस्थापनात् सर्वसिद्धयश्च भवन्ति हि ।  
  
इत्यचिन्त्य विश्वसादाख्ये विघ्नेश स्थापनविधि पटलः ॥  
