+++
title = "१५"

+++
सप्ताहं च नवाहं च ----------   
पञ्चाक्षरमहं वक्ष्ये श्रुणुष्वेकाग्रमानस  
नकारं च मकारं च शिकारं च वकारकम् १  
यकारं पञ्च सम्युक्तं प्रणवादि षडक्षरम्  
पञ्च पञ्च चतुर्थस्य पञ्चमं पञ्चमं भवेत् २  
षष्टमं पञ्चमं पञ्च मायाबीज समन्वितम्  
सप्तमस्य चतुर्थस्य द्वितीयाक्षरसम्युतम् ३  
यमबीजसमायुक्तं शिवमन्त्रमिति स्मृतम्  
नकारं ऋग्वेदमित्युक्तं यजुर्वेदम्मकारकम् ४  
शिकारं सामवेदं स्यादथर्वेदं वकारकम्  
यकारं सर्वदेहं स्यात्पञ्चाक्षरं प्रकीर्तितम् ५  
नकारादि यकारान्तं पृथिव्यां भूतमुच्यते  
नकारादि यकारान्तं ब्रह्मादिसदाशिवान्तकम् ६  
त्रिष्टुप्चैवानुष्टुप्च सावित्री गायत्रिका  
गौतमो अत्रिकश्चैव विश्वामित्रश्च चाङ्गिराः ७  
भरद्वाजश्च पञ्चैते नकारादि ऋषिस्तथा  
सद्यादिमुखपञ्चान्तन्नकारादीनि चोद्भवम् ८  
यकारम्मूर्ध्नि विन्यस्य वकारं च ललाटके  
शिकारं कण्ठदेशे तु मकारं हृदये न्यसेत् ९  
नकारन्नाभिदेशे तु न्यासं कृत्वा यथाक्रमम्  
तदर्धादिसृष्टिरुक्ता पादादिसंहृतिर्भवेत् १०  
अङ्गुष्ठादिकनिष्ठान्तं सृष्टिन्यासमुदाहृतम्  
कनिष्ठाद्यङ्गुष्ठकान्तं संहारन्यासमुच्यते ११  
मध्याद्यनामिकान्तं च स्थितिन्यासमुदाहृतम् १२  
इति योगजे क्रियापादे पञ्चाक्षरविधिर्नाम पञ्चदश पटलः
