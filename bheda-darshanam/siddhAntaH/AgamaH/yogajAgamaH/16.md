+++
title = "१६"

+++
   
अथ वक्ष्ये विशेषेण विभवनिश्चयं श्रुणु  
साम्प्रतं हारकञ्चैव द्विविधं कर्ममुच्यते १  
शिवभुक्तिस्साम्प्रतं च परिचाराणान्तु हारकम्  
अशक्तस्साम्प्रतं कर्तुं शक्तिमान्हारकं कुरु २  
अर्चनं साम्प्रतं प्रोक्तं शक्तिन्यासकरं भवेत्  
आदिशैवान्तपोयुक्तान् पूर्वोक्तलक्षणैर्युतान् ३  
शतमष्टोत्तरं चैव आदिशैवान्प्रगृह्य च  
त्रीणि पञ्चशतं वापि सप्ताष्टनवमं स्मृतम् ४  
त्रीण्यादीनि शतान्तं च यथाविभव विस्तरम्  
गुरुर्हृत्वादिशैवानां सगोत्रं च -रो भवेत् ५  
तत्सङ्ख्याश्चक्रलालं च तं सङ्ख्यपुष्परक्षका  
तत्सङ्ख्या पुष्पदासी च तत्सङ्ख्या वस्त्रधारिणः ६  
तत्सङ्ख्याकाष्ठ -गोपालानान्तथैव च  
तत्कर्मोपजीवीनां यथाविभवतान्नयेत् ७  
यावद्बलं विभवता तावद्विप्राय दापयेत्  
तच्छक्तिं हविषार्धं च शक्तिरर्चन भागकम् ८  
दीपानां भोगवेत्तु गन्धार्थं भोगमेव तु  
पुष्पार्थं भागमेवन्तु स्नानार्थं भावमेव च ९  
उत्सवार्थं च भागं च ---भागमेव च  
प्रायश्चित्तार्थ भागं च कृत्तिका दीपभागकम् १०  
आग्रायणार्थ भागं च न्यूनातिरिक्तभागकम्  
देवयज्ञस्य भागं च वेदाध्ययनभागकम् ११  
भोगभोजनभागं च विशेषयजनभागकम्  
कर्मणां भोगभागं च दासीदासार्हभागकम् १२  
मन्त्ररक्षणभागं च शिला लेखान्तु कारयेत्  
देवत्वं परिचारं च देवकानिष्ठ सर्व च १३  
अक्षीणं जीवितं यत्तु यथाविभवनिश्चयम्  
देवस्य शेषं यन्मर्त्यमन्यकर्म न कारयेत् १४  
देवालयगृहं गम्या परालयं च दृश्यते  
सपुष्पभोजनं कृत्वा कुर्याद्रा जोपचारकम् १५  
यथाविभवविस्तारं त्रिधाकृत्वा तु भागकम्  
एकभागं च धर्मार्थं द्विभागन्देव शेषकम् १६  
एवं क्रमेण यः कुर्याच्छिवलोकं स गच्छति  
इति योगजे क्रियापादे विभव निश्चयन्नाम षोडश पटलः
