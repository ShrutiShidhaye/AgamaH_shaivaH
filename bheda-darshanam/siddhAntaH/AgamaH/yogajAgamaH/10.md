+++
title = "१०"

+++
   
आरब्धस्य क्रियाकाले दोषमुत्पद्यते तथा  
उत्सवस्य विशेषेण प्रायश्चित्तं विधीयते १  
छिन्नं भिन्नं च पतितं चोरग्रस्तादि सम्भवे  
ध्वजस्य ध्वजदण्डस्य पटस्य च विशेषतः २  
कृत्वा तत्पूर्ववत्सर्वं पुनरुत्थापनं कुरु  
हृदयेन शतं हुत्वा स्नपनं पञ्चगव्यकैः ३  
यागकालविहीनेन मूलमन्त्रशतं जपेत्  
होमद्र व्यविहीने तु हृदयेन शताहुतिः ४  
प्रतिमा पतने चैव ---न्वति त्रिभिः  
कृत्वा तु स्नपनन्तत्र मूलमन्त्रेण हूयते ५  
प्रमादाछिन्नभिन्नानां स्कन्धानां पूर्ववत्क्रमात्  
तिथिवारमुहूर्तानां कालपेक्षान्नकारयेत् ६  
अधिवासनानि सर्वाणि सद्य एव तथाचरेत्  
प्रतिदिक्कर्म सर्वेषां पूर्ववत्कारयेद्बुधः ७  
कलहे रुधिरस्रावे अग्निदग्धे तथैव च  
यागगृहे मण्टपे च तस्कराश्च रजस्वला ८  
सूतका मृतिकास्पर्शदर्शने तु विशेषतः  
पूर्वभाण्डान्विसृज्याथ नवभाण्डानि कल्पयेत् ९  
शान्तिहोमन्ततः कृत्वा पञ्चगव्येन प्रोक्षयेत्  
उत्सवादीनि कर्माणि एकाहं सुविहीनके १०  
पूर्ववत्तु ध्वजारोहं पुनरुत्सवमाचरेत्  
रुद्र कन्याश्च दास्यश्च भक्ताश्च वाद्यगेयकाः ११  
पतिते व्याधि पीडे च मूत्रादिरुधिरस्रवैः  
क्रियाकाले सम्भवश्चेत्पञ्चगव्येन प्रोक्षयेत् १२  
पुण्याहं वाचयेत्तत्र अस्य नारी क्रियाभवेत्  
वाद्यताळक्रियाकाले तत्काले छिन्नभिन्नकम् १३  
पुनर्वाद्यं समारोप्य पवमानमुदीरयन् १४  
इति योगजे क्रियापादे उत्सवप्रायश्चित्तविधिर्नाम दशमः पटलः
