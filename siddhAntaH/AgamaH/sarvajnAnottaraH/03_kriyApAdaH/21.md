+++
title = "२१"

+++
चालय मानेषु लिङ्गेषु विधिरेषु प्रकीर्तिता ।  
अचलेषु समाख्याहि तत्वतः प्रतिमासु च ॥ १ ॥  
    
अतत्वज्ञे चल लिङ्गं स्थापितं तु * दा भवेत् ।  
स्थपत्या वा यवान्येन तस्य कालो(?) विधिः स्मृतः ॥ २ ॥  
    
सौवर्णं राजतं ताम्रं कर्तुं वा शैल मृण्मयम् ।  
    
प्। १२६)  
    
स पीठं निर्मितं लिङ्गं धधन्यदचलं भवेत् ॥ ३ ॥  
    
अस्त्राम्बु पञ्चगव्येन धारणादिभिर्विशोधयेत् ।  
स्थापयेत् सर्व बीजैस्तु प्लुतैर्बिन्दु विभूषणैः ॥ ४ ॥  
    
ध्यानेन देवता पीठं यातु बीजं सरत्नकम् ।  
पूर्वोक्तेन विधानेन प्रणवेन तु सा स्मरेत् ॥ ५ ॥  
    
इन्द्रश्च पावकश्चैव यम नि-ऋ-ऋति एव च ।  
जलवायु कुबेरेश ब्रह्मानन्दाश्च देवताः ॥ ६ ॥  
    
पृथिव्यादीनि गन्धान्तं ब्रह्मवेद्यां प्रकल्पयेत् ।  
धारिका मूर्ध्नि वेद्या तु धर्मादि चरणान्न्यसेत् ॥ ७ ॥  
    
तानि चैव निबन्धानि गुणैरन्योन्य वर्तिभिः ।  
चतस्त्रो गात्रकां कृत्वा रागाद्य वरणादिषु ॥ ८ ॥  
    
अथोर्ध्व चन्दने भूयो माया विद्ये प्रकल्पयेत् ।  
वा त्वा लिङ्गं तु तन्मध्ये शिवान्तं वाथ चिन्तयेत् ॥ ९ ॥  
    
विशुद्धि रश्मि निर्भासं सूर्यकोटि समप्रभम् ।  
आधारं सर्वदेवानां भक्तिमुक्ति फलप्रदम् ॥ १० ॥  
    
तस्य मूर्ध्नि सितं पद्मं तल्लिनं चारु कार्णिकम् ॥ ११ ॥  
    
चारुकेसरपर्यन्तम् अष्टपत्रं मनोरमम् ।  
लिङ्गमेवं सदा कल्प्य ततः संस्थापयेच्छिवम् ॥ १२ ॥  
    
पूर्वोक्तेन विधानेन पूजयेच्च यथा क्रमम् ।  
स्वाहा स्वधा वषट्कारैः वषट् कारेण चैव हि ॥ १३ ॥  
    
प्। १२७)  
    
अभ्यर्च्य सम्प्रयुञ्जीत नेत्र वक्त्राणि चैव हि ।  
अभ्यर्च्य सम्प्रयुञ्जीत धूपं भक्ष्यादिभिः क्रमात् ॥ १४ ॥  
    
अग्निस्थस्यावि देवस्य गन्धपुष्पपवित्रकैः ।  
वस्त्रेषु चार्घ्य पात्रेषु नमस्कारोपि धीयते ॥ १५ ॥  
    
सर्वलिङ्गे स्वयं स्कन्द विधिरुक्तः समासतः ।  
प्रयत्नेन तु कर्तव्यः प्रतिमासु निबोधमे ॥ १६ ॥  
    
प्रतिमां लक्षणोपेतां विचित्र लेप्यां तथेतराम् ।  
यादृशं देवतारूपं तादृग्रूपं तु कारयेत् ॥ १७ ॥  
    
अस्त्राम्बु पञ्चगव्याद्यैः स्नानं पूर्ववदाचरेत् ।  
तथा च भूत संशुद्धिं धारणाभिः समाचरेत् ॥ १८ ॥  
    
सौम्येन देवता स्थाप्य प्रथमेन षडानन ।  
ततोङ्गानि नियुञ्जीत नेत्र वक्त्राणि चैव हि ॥ १९ ॥  
    
सञ्चिन्त्य देवता रूपं शुद्धाव * व लक्षणम् ।  
प्रसन्न वदनं सौम्यं सर्वालङ्कार भूषितम् ॥ २० ॥  
    
हृदा तु गन्धपुष्पाणि वस्त्राण्याभरणानि च ।  
धूपोपहार द्रव्याणि दीपानि स्वकीयेन नियोजयेत् ॥ २१ ॥  
    
होमे रत्नेषु रप्येषु ताम्रशैलमयेषु च ।  
दाखेषु च सर्वेषु सदा स्नानं विधीयते ॥ २२ ॥  
    
चित्र लेप्येषु वैद्यानां तस्यानन्तेषु कारयेत् ।  
पाद्यमाचमनं चार्घ्यं सर्वज्ञानेन संस्मरेत् ॥ २३ ॥  
    
प्। २२८)  
    
केवलं मन्त्र विन्यास मुत्न पुष्पैर्निरम्बुभिः ।  
कृत्वा धूपं प्रयुञ्जीत नैवेद्यं चोप कल्पयेत् ॥ २४ ॥  
    
गन्धपुष्पैस्तथा धूपैस्तद्गृहं परिवासयेत् ।  
वस्त्र शोभां पुना कृत्वा चित्रवर्णैर्वराम्बरैः ॥ २५ ॥  
    
तोरणैश्च ध्वजैश्छत्रैः पताकैश्चारु दक्षणैः ।  
रचनाभिरनेकाभि रचित्वा देवता न्यसेत् ॥ २६ ॥  
    
ततो होमं प्रकूर्वित पुरस्तात् संयतेन्द्रियः ।  
स्थापिता देवता या तु तस्या मन्त्रैस्तु पूर्ववत् ॥ २७ ॥  
    
स्थापने सर्वदेवानां पुरस्ताद्धोममाचरेत् ।  
सततम् अग्नि कार्येषु अगारं पृथग् भवेत् ॥ २८ ॥  
    
प्रतिदेवं प्रतिष्ठायां * * * * * * * * ।  
    
इति सर्वज्ञानोत्तरे प्रतिमादिप्रकरणम् ॥   
    

