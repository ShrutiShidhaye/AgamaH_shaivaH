+++
title = "२२"

+++
पुनरेवं प्रवक्ष्यामि जपस्य विधिनिर्णयम् ।  
यथा च विन्दते कालमाप्यायन विसर्जनम् ॥ १ ॥  
    
जपाद् दशांशतो होमे जपान्ते दशलाक्षिकः ।  
कोटिः कल्पेदिता वत्स उत्तमा सिद्धि साधने ॥ २ ॥  
    
मध्यस्य तु पञ्चास्यत् कन्यसे पञ्चविंशतिः ।  
सर्वाणि क्षुद्र कर्माणि तस्यार्थेन तु कारयेत् ॥ ३ ॥  
    
दीर्घकण्टकिनो वृक्षा निम्बतिन्दु विभीतकाः ।  
श्रशक्र श्लेष्मातकाश्चैव विज्ञेया क्रूरकर्मणि ॥ ४ ॥  
    
प्। १२९)  
    
द्विविधाग्रा स्फुटिता वक्रा वक्रच्छेदा समिद्धयः ।  
विषा प्रकटिकैर्लाक्षाः प्रयोज्याः क्रूरकर्मणि ॥ ५ ॥  
    
उक्ताभ्यस्त्वन्यथा स्कन्द क्षीरवृक्ष समुद्भवाः ।  
शान्ति कर्मणि विज्ञेयास्त्यक्त्वा वा ब्रह्मवृक्षजा ॥ ६ ॥  
    
लता पल्लवमध्यस्था ग्रन्थि हीनाः समत्वचः ।  
नीरुजा निर्व्रणाश्शान्त क्रूरेष्वेता विलोमिकाः ॥ ७ ॥  
    
विषमाश्रास्सदा कुण्ड विज्ञेयाः क्रूर कर्मसु ।  
समाश्राः शान्तिके कर्षै पौष्टिके च षडानन ॥ ८ ॥  
    
सा भाग्यमर्थ संसिद्धिं नित्य होमात् प्रवर्तते ।  
जपेन पाप संशुद्धिं ज्ञानध्यानात् प्रमुच्यते ॥ ९ ॥  
    
विशिष्टजन सम्पादो नरेन्द्रजन वन्दनम् ।  
आत्मोत्कर्षबलं चैव यदि स्यात् सिध्यते ध्रुवम् ॥ १० ॥  
    
दिव्यान्तरिक्ष भौमानि सिद्धि लिङ्गानि पश्यति ।  
अथवाभ्यन्तरे वाचं श्रुत्वा भूष्याणि संहरेत् ॥ ११ ॥  
    
पुष्पलोहादि लोहानि रसं चोपरसानि च ।  
उपवीतां जनादीनि अरिताल मनःशिलाम् ॥ १२ ॥  
    
अरिवर्गाहतं लोहं घृतमध्वानि वेधयेत् ।  
प्रहिरसे पञ्चगव्येतीतः कुर्याद्वरायुधम् ॥ १३ ॥  
    
रसं चोपरसं चैव पीत सूर्म्येण शोधयेत् ।  
होमान्तरादि शुल्पानां शोधनं पूर्वचोदितम् ॥ १४ ॥  
    
प्। १३०)  
    
यद्यस्य शोधनं द्रव्य मूलतन्त्रैः प्रकीर्तितम् ।  
रसतन्त्रे तथा भूयस्तत्तन्नैव विशोधयेत् ॥ १५ ॥  
    
अक्ष सूत्र विधानेन द्रव्यालभन मालभेत् ।  
कथितं तु पुरावत्स स्त्रिविध द्रव्य साधनम् ॥ १६ ॥  
    
उत्तमं मध्यमं चैव कन्यसं च यथा क्रमम् ।  
सात्विकं राजसं चैव तामसं चेति तत्स्मृतम् ॥ १७ ॥  
    
ज्वलन्तं सात्विकं विद्यात् सधूमं राजसं स्मृतम् ।  
सोष्णं वै तामसं विद्यात् * दद्रव्य विचक्षणः ॥ ८ ॥  
    
उत्तिष्ठं ज्वलमानेन सधूमेन सुराङ्गना ।  
सोष्माणो दृश्यतां याति इति तो त्रिविधा गतिः ॥ १९ ॥  
    
बीजमन्त्रं तदा ध्यानमात्मानञ्च विधानवित् ।  
बिन्दुमध्यगतं कुर्याच्छक्त्याधिष्ठित विग्रहम् ॥ २० ॥  
    
रसो रसायनं रोगो गणिकां जन पादुके ।  
एव मुक्तनिबिध्यन्ते हरिताल मनःशिले ॥ २१ ॥  
    
बिन्दु नाद मयो यो योत्रगीयदा भवति षण्मुख ।  
तदाशु सर्व कार्याणि संसाययति नान्यथा ॥ २२ ॥  
    
सितशान्तितरोज्ञेयः पीतः पौष्टिक कर्मणि ।  
शिख्यवन्मारणे प्रोक्ता व्यायव्योच्चाटने स्मृतः ॥ २३ ॥  
    
ऐन्द्रकोपक सङ्काशो वशीकरण कर्मणि ।  
विद्वेषणे प्रयुञ्जीत धूमवर्णो निलात्मकः ॥ २४ ॥  
    
प्। १३१)  
    
इन्द्रायुध समाकारं तथैवा कर्षणे मनम् ।  
सर्वा वर्णात्मको बिन्दुः सर्व कर्म करः स्मृतः ॥ २५ ॥  
    
भ्रुवोर्मध्यगतं चैव षट्च्छदनेन यो ।  
शुद्धस्फटिक सङ्काशं पश्यते करणेन तु ॥ २६ ॥  
    
निश्वासो श्वास योगेन देहिनां देह संस्थितः ।  
उदितो भास्करो भूत्वा सोमश्चै * कलात्मकः ॥ २७ ॥  
    
स एव कालो नाद्यन्तो यस्मिन् सर्वं प्रतिष्ठितम् ।  
विशते च पुनस्तस्मिन् तस्माच्चैव प्रवर्तते ॥ २८ ॥  
    
दक्षिणे प्राणवृत्तिस्तु * त्युमाख्याति देहिनाम् ।  
उत्तरेण तथैवेह * य च पुनरीश्वरम् ॥ २९ ॥  
    
त्रैरब्दिक महो * * * भ्यां ज्ञेया द्विराब्दिकम् ।  
अभिरे * तथा * * हे * नाहाय पाडिकम् ॥ ३० ॥  
    
अ * र्ध्व * * * * मौ यदा चरति भास्करः ।  
तदा होरात्रिकं मृत्युं पुनराख्याहि देहिनाम् ॥ ३१ ॥  
    
मृत्युमेवं विधं दृष्ट्वा यदि जीवितु मिच्छति ।  
तदाऽसौ सौम्य नाथस्थं तमेव परिचिन्तयेत् ॥ ३२ ॥  
    
शुद्धकुन्देन्दु वर्णाभां शङ्खगोक्षीर सप्रभम् ।  
अमृतीरूपमात्मानं तन्मध्ये तन्मयं गुह ॥ ३३ ॥  
    
अथ चावर्ण पूर्वं वाऽमृता परिकीर्तिताः ।  
तामेव धारयेन्नित्यं न मृत्यु वशगो भवेत् ॥ ३४ ॥  
    
प्। १३२)  
    
दूर्वां त्रिमधुरक्तां वा अमृताद्व्यङ्गुला तथा ।  
जुहुधा त्रिमधुरक्तां वा प्लुतेन विद्यते ॥ ३५ ॥  
    
अथ निर्वेद मायानि जीविते वस्थिरे चले ।  
कालात्मकं तदा देवं मृत्युरूपं विचिन्तयेत् ॥ ३६ ॥  
    
वह्निना मूर्ति सम्भिन्नं सुषुम्ना मध्य संस्थितम् ।  
ज्वलज्ज्वलन सङ्काशं दीप्ततेज शिखार्चितम् ॥ ३७ ॥  
    
उत्कृष्य मूर्ध्नि शब्देन प्राणास्तत्समतां नयेत् ।  
काला जु * समाधाय मनसा निश्चलेन्द्रियः ॥ ३८ ॥  
    
निष्पद्य स्पन्दनौ सम्यक् सर्वद्वाराणि चैव हि ।  
सन्ताड्या वायुवेगेन क्षुरिकास्त्रेण मूर्धनि ॥ ३९ ॥  
    
अ * श भावनायुक्तो बिन्दुनाद मयं स्मरेत् ।  
एवं विमुच्यते प्राणैः तस्मिन्नेव प्रकी * ते ॥ ४० ॥  
    
बिन्दुनादोद्भवं सर्वं स्थूल सूक्ष्म * * * * ।  
तस्माद्बिन्दुमुपासीत शक्तिस्नरस * * * ॥ ४१ ॥  
    
यथा तु चित्त सम्पन्नश्चरुभस्थ तं भवेत् ।  
वित्तहीनं चरेद् भिक्षां कणपत्वां न कीमथ ॥ ४२ ॥  
    
इति सर्वज्ञानोत्तरे सिद्धिसाधकादिप्रकरणम् ॥  
    
    

