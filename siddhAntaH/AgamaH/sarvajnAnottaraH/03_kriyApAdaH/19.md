+++
title = "१९"

+++
अतः परं प्रवक्ष्यामि लक्ष्मणं तु शिवालये ।  
स्थापनं चैव लिङ्गस्य यस्मिन् सर्व प्रतिष्ठितः ॥ १ ॥  
    
ब्रह्माद्या देवतास्सर्वे लिङ्गमाश्रित्य संस्थिताः ।  
    
प्। १०९)  
    
तस्माद् वै स्थापयेल्लिङ्गं शास्त्रदृष्टेन कर्मणा ॥ २ ॥  
    
त्रिण्यां विद्याव्रतो योगी गुरुदेवाग्नि पूजकः ।  
आचार्यस्तत्व विद्धीमान् विशिष्टकुलजः शुचिः ॥ ३ ॥  
    
सर्वलक्षणहीनोपि शिवशास्त्रार्थ विद्गुह ।  
स्थापकस्स परप्रोक्त शिवविच्छास्त्र सम्मतः ॥ ४ ॥  
    
सर्वलक्षणसम्पन्न सम्म्यत् शास्त्रं न विन्दति ।  
न योगी न व्रतस्नातो ना चावाचार्य उच्यते ॥ ५ ॥  
    
न शठो नास्तिकः क्रूर पिशुनो न च मत्सरी ।  
कुषीकु * सखीं व्यङ्गं क्षयरोगी जलोदरी ॥ ६ ॥  
    
काणः केकरपिङ्गाक्षः कपालकुतशेखरः ।  
सर्वदोषाश्रयं वत्स तार्किकं तु विवर्जयेत् ॥ ७ ॥  
    
भोजका देवजग्धाश्च देवव्रतधरांश्च ये ।  
विनाग्नि नैष्ठिकाश्चैव स्थापनेषु विवर्जयेत् ॥ ८ ॥  
    
स्थान शुद्धात्मशुद्धी च द्रव्यशुद्धिं तथैव च ।  
मन्त्रस्य लिङ्गशुद्धिं च विदित्वा गमकृत् ॥ ९ ॥  
    
शिवा भवास्त्रतोयेन स्थानमभ्युक्षयेत् ततः ।  
माहेन्द्र वारुणं वापि पुनः क्षेत्रं प्रकल्पयेत् ॥ १० ॥  
    
दिशां बन्धं ततः कुर्यात् यथापूर्वमुदाहृतम् ।  
स्थान शुद्धिर्भवेदेवं देहशुद्धिः प्रचोदिता ॥ ११ ॥  
    
मन्त्रशुद्धिर्मनोन्थथे मन्त्री मन्त्र विचक्षणः ।  
    
प्। २१०)  
    
मलाध्यैश्वर्य ज्ञालानि मन्त्राणां कीर्तितानि तु ॥ १२ ॥  
    
तेषां प्रबोधिनी शक्ति शिवाज्ञानं न मन्त्रता ।  
मन्त्रशुद्धिर्भवेदेवं समासात् परिकीर्तितः ॥ १३ ॥  
    
द्रव्यशुद्धिस्तु द्रव्याणां प्रोक्षितानां शिवाम्भसा ।  
लिङ्गशुद्धिं पुनर्वक्ष्या विभातां चार्चनस्य च ॥ १४ ॥  
    
लक्षणं चैव लिङ्गस्य येन सान्निध्यतां व्रजेत् ।  
लिङ्गाद्धस्तशतं क्षेत्रमाचार्ये स्थापितस्य तु ॥ १५ ॥  
    
स्वायम्भूते सहस्रं स्याद्रिष्ठिभिस्तु सदर्थकम् ।  
भूमि संशोधनं कृत्वा क्षेत्रस्य जननं कुरु ॥ १६ ॥   
    
जनिते तु शिवक्षेत्रे पश्चाद् वै भूपरिग्रहः ।  
शिलान्यासं ततः पश्चात् सूत्रयित्वा विधानवित् ॥ १७ ॥  
    
हेमरत्नादिभिर्बीजैर्भूषयित्वा निधापयेत् ।  
पुण्याह जय शब्दैश्च शङ्खवाद्यकनिस्वनैः ॥ १८ ॥  
    
बाहुर्मङ्गल निर्घोषैः पूज्य विष्णुविनायकान् ।  
दिशाबलिं ततो दद्यात् पूजयित्वा दिगीश्वरान् ॥ १९ ॥  
    
आचार्यः शिल्पिभिः सार्धं लिङ्गं कुर्यात् सलक्षणम् ।  
स्थपतिश्च यथोद्दिष्टं प्रासादं शास्त्रसम्मतम् ॥ २० ॥  
    
प्रासादाद्वा भवेल्लिङ्गं लिङ्गात् प्रासाद एव वा ।  
यदेव सूत्रितं पूर्वं तेन सूत्रेण चोदितम् ॥ २१ ॥  
    
अस्त्रयागं पुनः कृत्वा अस्त्रैरस्त्रं नियोजयेत् ।  
स्नापयित्वास्त्रतोयेन गन्ध पुष्पैर्नियोजयेत् ॥ २२ ॥  
    
प्। १११)  
    
धूपं दत्वा विधानेन रात्रिमेकां निधापयेत् ।  
वस्त्रशय्यां समारूढं कुठारं टङ्कमुद्गरम् ॥ २३ ॥  
    
घृतेन मधुनाभ्यज्य मुखा तेषां पुनः क्रमात् ।  
अस्त्रं तु जपतो ध्याने प्रवेशे हृदयं जपेत् ॥ २४ ॥  
    
सम्प्राप्योदित शैलं तु तत्र यागं पुनः क्रमात् ।  
कृत्वा भूतबलिं दत्वा हृदयं परिवर्तयेत् ॥ २५ ॥  
    
तस्य पादांश्शिलां गृह्य विवर्तां सौम्यदर्शनम् ।  
विवर्णामनवद्यांस्तु विशुद्धां सुनिदर्शनाम् ॥ २६ ॥  
    
अस्त्राभिमन्त्रितं कृत्वा सद्येना लभनं कुरु ।  
ते नैवाभ्यर्चनं भूयस्तत्र कर्म समाचरेत् ॥ २७ ॥  
    
अथो भागे कुर्वीत * * * * * तात्मकः ।  
पूर्वमूत्तरमीशानं मस्तकं परिकल्पयेत् ॥ २८ ॥  
    
वृक्षस्य पूर्वतं पूर्वं प्रासादे पूर्वते मुखे ।  
यतो वापि भवेद्वारं तत्रवन्त्रं तु कल्पयेत् ॥ २९ ॥  
    
स्वस्थानस्यन्तु पूर्वेण प्रासादं पश्चिमामुखम् ।  
दक्षिणेन तथा कुर्यात् पश्चिमे पूर्वतो मुखम् ॥ ३० ॥  
    
उत्तरेण तथा भूय पूर्वं पश्चिमे * व वा ।  
द्वारं तु मध्यतः स्थाप्य भूमिभागवशाद् भवेत् ॥ ३१ ॥  
    
नोत्तराभिमुखां देवां न कुर्याद् दक्षिण मुखात् ।  
विदिशासु च वक्त्राणि न कुर्यात् तु कदाचन ॥ ३२ ॥  
    
प्। ११२)  
    
अन्यथा स्थाप्यमानानां दैवानां शिखि सम्भव ।  
दुर्भिक्षं विग्रहो राजा वुपसर्गो भयानि च ॥ ३३ ॥  
    
उच्छ्रायां देन कुर्वीत विस्तारं गुणबहिः ।  
चतुरश्रयावर्तुलां वा प्रदङ्गो पुरान्वितम् ॥ ३४ ॥  
    
प्राकाराभ्यन्तरेष्टौ तु पार्श्वे विन्यस्य मन्त्ररा * ।  
प्रासादानि मुखान् कुर्यान् न गर्भतैस्तु वेधयेत् ॥ ३५ ।  
    
इन्द्र पावक धर्मेश निऋ-ऋति वरुणा तिलात् ।  
कुबेरं च तथैशानं स्थापयेत् तेषु देवता ॥ ३६ ॥  
    
द्वारे देशे बहिः स्थाप्यौ दुर्गाविघ्नविनायकौ ।  
स्थाप्यौनन्दिमहाकालौ शिवस्य पुरतस्तथा ॥ ३७ ॥  
    
शिवलिङ्गं ततो मध्ये ज्येष्ठमध्यमकन्यसम् ।  
सम्पूर्णोदर पार्श्वं तु पृष्ठमुन्नतमस्तकम् ॥ ३८ ॥  
    
अवक्रापश्रयं हीना श्रमवक्र * * स्थितम् ।  
पद्मार्थचन्द्र चक्राक श्रीवत्स स्वस्तिकाङ्कितम् ॥ ३९ ॥  
    
एकहस्तद्विहस्तं वा त्रिहस्तं वापि कन्यसः ।  
चतुर्हस्तं पञ्चहस्तं षड् हस्तं मध्यम * * ॥ ४० ॥  
    
सप्ताष्ट नवहस्तं वा उत्तमं परिकीर्तितम् ।  
श्वेतरक्तं तथा पीतं कृष्ण विप्रादितः क्रमात् ॥ ४१ ॥  
    
गुरु स्निग्धं सुगन्धं च सुस्वरं तेजसान्वितः ।  
व्यामिश्रमपि त गृह्यं चतुर्णाममविशोभतः ॥ ४२ ॥  
    
प्। ११३)  
    
सर्वशल्य विनिर्मुक्तं सर्वतोष विवर्जितम् ।  
सर्वलक्षणसंयुक्तं शिवलिङ्गनिधापयेत् ॥ ४३ ॥  
    
अङ्गुल्य द्वङ्गुलं वापि कुर्यात् तु चतुरङ्गुलम् ।  
अष्टाङ्गुल वितस्तिं वा मणिरत्न मयं शुभः ॥ ४४ ॥  
    
सततां रत्न लिङ्गानां प्रासादो न विधीयते ।  
प्रासादे वा गृहे रम्ये यथेष्ठं सम्प्रपूजयेत् ॥ ४५ ॥  
    
यदात्मकं बलेर्लिङ्गं वेदीकार्या तदात्यका ।  
लिङ्गवेद्यासमुज्ञेयं वेदिलिङ्ग समास्मृतः ॥ ४६ ॥  
    
सौवर्णराजता वापि ताम्रावा विमला भवेत् ।  
अभावे रत्नवेदीनां रत्नलिङ्गेषु कीर्तिता ॥ ४७ ॥  
    
वेद्याः पूर्वापरं ज्ञात्वा तथावोत्तर लक्षणम् ।  
मध्ये प्रवेशयेद्यल्लिङ्गं द्वौ भागौ बाह्यतः स्मृतौ ॥ ४८ ॥  
    
भागद्वयं भवेद् दृश्यं तृतीयं सम्प्रवेशयेत् ।  
विहितं रत्नलिङ्गानां सुषिरे होम भे * ते ॥ ४९ ॥  
    
तेषा। हि लक्षण मध्ये उत्तरे प्रयत्नतः ।  
भागत्रयं समं कृत्वा तत ऊर्द्ध्वं परित्यजेत् ॥ ५० ॥  
    
तत्र सर्वत्र समं श्रेष्ठ सुप्तक्तोन्नत मस्तकम् ।  
सर्वदोषविनिर्मुक्तं सर्वलक्षणसंयुतम् ॥ ५१ ॥  
    
चतुरश्रमथो भागमष्टाश्रं मध्यत स्थितम् ।  
वृत्तं चैव तमूर्ध्वं तु प्रकूर्वीत षडानन ॥ ५२ ॥  
    
प्। ११४)  
    
सुविशुद्धस्य लिङ्गस्य कुक्कुटाण्डमयस्य च ।  
यव मध्यं ततः कुर्याच्चतुरश्रमतः पुनः ॥ ५३ ॥  
    
परिपूर्णातरं मध्ये अत ऊर्ध्वकृतं भवेत् ।  
अष्टाश्रं वा प्रकूर्वीत सुप्तताराकार मध्यकम् ॥ ५४ ॥  
    
समाश्रं निव्रणं शुद्धं तेजस्कं चारुदर्शनः ।  
मृदङ्ग कामतं जेयं मृदङ्गाकार * स्तिकः ॥ ५५ ॥  
    
स्थापितं च वने वापि स्थितं वा विषमं यदि ।  
मणिरत्नमयं लिङ्गं पुनः संस्थाप्य पूजयेत् ॥ ५६ ॥  
    
ऊत्तरप्लवनां वेदिं दर्पणोदर सन्निभः ।  
मेखलां द्वादशाङ्गेन प्रणालं चार्ध भागिकः ॥ ५७ ॥  
    
प्रमाण लक्षणं चैव मणिरत्नमयेषु च ।  
स्थापनं चार्चनं प्रोक्तमितरेण विधिं शृणु ॥ ५८ ॥  
    
अथ गर्भग्रं पुरस्कन्द लिङ्गस्य त्रिगुणं कुरु ।  
मध्यमांसे शस्य सद्वेदीं भक्तिर्वेदी समास्मृताः ॥ ५९ ॥  
    
तत् प्रमाणं भवेद्वारं विस्तरेण विधानवित् ।  
उच्छ्राय द्विगुणं कुर्या सुसमीकन्यसस्य तु ॥ ६० ॥  
    
षष्ठं भागमथस्त्यज्य द्वारमध्यमकं न्यसेत् ।  
कल्पयीत यथोद्दिष्टं मध्यमस्थाधुना शृणु ॥ ६१ ॥  
    
द्व त्रि भागे तु सन्त्यज्याधो भागस्य षण्मुख ।  
ऊर्ध्वभागे प्रकुर्वीत द्वारं वै मध्य सम्मितु ॥ ६२ ॥  
    
प्। ११५)  
    
भागमेकं परित्यज्य द्वयोर्भागः प्रकल्पयेत् ।  
तद्भागं पूरयेद्भूमौ शेषं लिङ्ग क्रमेण तु ॥ ६३ ॥  
    
अधो वेदिं स्थिरां कृत्वा निर्वाणां सुसमन्विता ।  
सुश्लिष्टामिष्टकैश्च्छाद्यं यावत् क्षेत्र समा * *॥ ६४ ॥  
    
ततसूत्तर वेद्यां च पीठस्य रचनां कुरु ।  
विधिना शास्त्रदृष्टेन सर्वकर्माणि चैवभि ॥ ६५ ॥  
    
लिङ्गाद्वे तथा गर्भो भक्तिश्चैव षडानन ।  
प्रासादं च तथा तत्तलिङ्गमानेन कारयेत् ॥ ६६ ॥  
    
तल्लिङ्गं मञ्जरीय्यास्त्रि * * * * * * * * ।  
शुकनासा महासेन शिखरं चैव लैङ्गितम् ॥ ६७ ॥  
    
तल्लैङ्गिकं पुनः सूत्रं गर्भादुभयतो न्यसेत् ।  
दिगश्रमुश्रयार्धेन शुकनासस्य मण्डपम् ॥ ६८ ॥  
    
गर्भस्यो भयतो लिङ्गमेकैकं सम्प्रवेशयेत् ।  
द्वौलिङ्गादग्रतः कुर्याच्छुकनासस्य षण्मुख ॥ ६९ ॥  
    
वलभिच्छान्दकं वापि गजसिंहाकृतिं तथा ।  
हंसकृत्यातिं वापि शुकनासं समं कुरु ॥ ७० ॥  
    
द्वौ लिङ्गावर्धलिङ्गञ्च गर्भं वै मध्यमस्य तु ।  
द्वौ लिङ्गावुत्तमस्योक्तौ त्रीणिलिङ्गानिकं न्यसेत् ॥ ७१ ॥  
    
अथवा सर्वलिङ्गानां यो भागो द्वारकर्मणि ।  
गृहीत्वा तेन भागेन प्रासादं परिवर्तयेत् ॥ ७२ ॥  
    
प्। ११६)  
    
सूत्रेण सुमितं कृत्वा लिङ्गं भागत्रयं कुरु ।  
चतुरश्रमधोभागमष्ठ भूमध्यम स्थितः ॥ ७३ ॥  
    
वृद्धतृतीयकं भागं किञ्चिदुन्नतमस्तकम् ।  
अत ऊर्ध्वं मध्यमञ्च समभागं प्रशस्यते ॥ ७४ ॥  
    
पीठलिङ्गसमाप्रोक्तं पूजाभागद्वयेन वा ।  
अन्यथा रुचिता लिङ्गात् गर्भान्तं नवधा कुरु ॥ ७५ ॥  
    
मध्यपीठं पदान्यष्टौ स्वांशमात्रादि * * * ।  
सर्वेषामेव भागानां परिणाहस्तु कीर्तितः ॥ ७६ ॥  
    
ब्रह्माद्यस्तु त्रयोभागं वृत्तं षोडशसंयुतम् ।  
एवं कुण्डितं क्षेत्रं परिणाहस्तु कीर्तितः ॥ ७७ ॥  
    
मस्तकं यस्य लिङ्गस्य येनांशेन तु वृत्तयेत् ।  
तत्र भागं पुनस्तस्या यामे परिकल्पयेत् ॥ ७८ ॥  
    
ब्रह्मवेद्यां न्यसेद् भाग द्वितीये पीठिका स्थिताः ।  
अर्चा भागं तृतीयान्तु कर्तव्यं लक्षणान्वितम् ॥ ७९ ॥  
    
ऊर्ध्वं तृतीयके भागं त्यज्य लक्षण मुद्धरेत् ।  
सूत्रयित्वा सुवर्णेन तल्लिङ्गाकृति मुत् जिरेत् ॥ ८० ॥  
    
अष्टाश्राम्मध्यतश्चोर्ध्वं बाहुभिः समलङ्कृतम् ।  
उत्कीर्य मधुनाज्येन पश्चातमुपलेपयेत् ॥ ८१ ॥  
    
द्विस्त्रे कान्तरिते सूत्रे तस्य मध्ये पुनर्नयेत् ।  
मध्यमाङ्गुलिमानेन तश्शुभं लक्षणं स्मृतः ॥ ८२ ॥  
    
अथ लक्षण यथालिङ्गं हीण लक्षणमेव वा ।  
अति दीर्घ कृशं ह्रस्वं नाथश्रयं त्यत्र देवताः ॥ ८३ ॥  
    
प्। ११७)  
    
तस्मात् सर्व प्रयत्नेन प्रोचरे लक्षणं शुभम् ।  
श्लक्ष्णं मेव सञ्चिन्नं सुप्रमाणं सुदर्शनः ॥ ८४ ॥  
    
सर्वदोषविनिर्मुक्ताः वेदिं कुर्यात् स लक्षणः ।  
यथालिङ्गं तथा चैषा स्थापनीया प्रयत्नतः ॥ ८५ ॥  
    
दीर्घमायुः क्षयात् कुर्याद् वेद्यां ह्रस्वं तथा धनः ।  
तस्माद्ध्रस्व तरं लिङ्गं नाति दीर्घञ्च कारयेत् ॥ ८६ ॥  
    
मद्धया हारेण * * संयतेन जितात्मना ।  
आचार्येण च शान्तेन सततं मन्त्रजापिना ॥ ८७ ॥  
    
लिङ्गं वेदी वृषश्चैव निष्पन्नादी यदा हवेत् ।  
गो युक्तारथमारूढमानयीत तदा शुचिः ॥ ८८ ॥  
    
गन्धपुष्पैरलङ्कृत्य धूपं दत्वा विधानवित् ।  
पुरःप्रदक्षिणी कृत्य नानाघोषैः प्रवेशयेत् ॥ ८९ ॥  
    
नीत्वा चायतनं दिव्यम् ईशानीं दिशमाश्रितः ।  
मृदुशय्यासनं रूढमेकरात्रं निधापयेत् ॥ ९० ॥  
    
तत्रादि व्यासनं कुर्यादाचार्यः सुसमाहितः ।  
होमं कृत्वा विधानोक्तं जपेद् ब्रह्मादि संहिताः ॥ ९१ ॥  
    
ततो मूर्ति धारानष्टौ सकलीकृत विग्रहान् ।  
जपध्यानरतां छान्तान् अर्धरात्रे प्रवेशयेत् ॥ ९२ ॥  
    
उत्तिष्ठन्त्तेति विपेन्द्र कलशान्वारि पूरितान् ।  
मन्त्र द्रव्य समायुक्तान् सम्पादयथ मे परान् ॥ ९३ ॥  
    
प्। ११८)  
    
ततो लिङ्गं समुत्थाप्यास्त्र जप्तेन वारिणा ।  
स्नापयेद् वस्त्र पूतेन शीतेनाष्टोत्तरेण वा ॥ ९४ ॥  
    
धारणाभिश्च संशोध्य लिङ्गं वेदिं तथा वृषम् ।  
संस्नाप्य वारुणैर्मन्त्रैर्भूषयित्वा प्रवेशयेत् ॥ ९५ ॥  
    
चतुरश्रराशिलां कृत्वा त्रयङ्गुलाधार मेखलाः ।  
चतुरश्रेण लिङ्गस्य समसूत्रेण सूत्रिताम् ॥ ९६ ॥  
    
सुदृढां निस्तृणां शुद्धां द्वादशाङ्कुलमुच्छ्रिताम् ।  
सहोमा निहितां श्लिष्टां सुस्थिरां समसूत्रिताम् ॥ ९७ ॥  
    
सम्प्रोक्ष्या यतनं मन्त्री मन्त्र पूतेन वारिणा ।  
ब्रह्ममध्ये शिलां न्यस्य विधानोक्तं ततः कुरु ॥ ९८ ॥  
    
सौवर्णां तादृशीं कृत्वा कुर्मं पृष्ठे निधापयेत् ।  
या तव सर्व बीजानि रत्नानि च पुनः क्रमात् ॥ ९९ ॥  
    
ततः शिलां प्रतिष्ठाप्य तस्या मध्ये यथा विधि ।  
तत्र शक्तिं न्यसेद् विद्वान् अङ्कुराङ्कुरसन्निभाम् ॥ १०० ॥  
    
हरितालं तु पूर्वेणाग्नेय्यां तु मनःशिलाम् ।  
यान्याधामं जनं दद्यान्नैर्-ऋत्यं हेममाक्षिकम् ॥ १०१ ॥  
    
विमलकं तु वारुण्यां वायव्यां परतं न्यसेत् ।  
कासीसमुत्तरे दद्यादीशान्यां रोचनां न्यसेत् ॥ १०२ ॥  
    
गैरिकावा विधातव्या ब्रह्मस्थाने विचक्षणैः ।  
पवित्रा सर्वमङ्गल्या ज्ञेयाः पुष्ठिकराः स्मृताः ॥ १०३ ॥  
    
प्। ११९)  
    
व्रीहींश्च गर्भ षष्ठिंश्चैन्द्रा दिशि नियोजयेत् ।  
माषांश्चैव कुलुत्थांश्चाग्नेय्यां दिशि योजयेत् ॥ १०४ ॥  
    
मुद्गांश्च चणकांश्चैव याम्यायां तु नियोजयेत् ।  
तिलान् कृष्णातलांश्चैव नैर्-ऋत्यां दिशि योजयेत् ॥ १०५ ॥  
    
गोधूमांश्च यवांश्चैव वारुण्यां दिशि योजयेत् ।  
प्रियङ्गवश्च श्यामाकान् सौम्यायां दिशि योजयेत् ॥ १०६ ॥  
    
ऐशान्यां सर्वधान्यानि दद्यात् पुष्टिकराणि तु ।  
धातवः सर्वबीजानि ब्रह्मस्थाने नियोजयेत् ॥ १०७ ॥  
    
भूयोपि पूर्वतो व्रीहि निष्पावं दक्षिनेन तु ।  
पश्चिमेन यवान् दद्यात् उत्तरेण प्रियङ्गवः ॥ १०८ ॥  
    
बीजगाढं न कुर्वीत मङ्गलार्थं नियोजयेत् ।  
विपरीतानि बीजानि यदालिङ्गस्य पादयेत् ॥ १०९ ॥  
    
ततो दोषा निवर्तन्ते व्याधयश्च भयानि च ।  
ऐन्द्रां तु पादयेद् वज्रं सूर्यकान्तं तु व * तः ॥ ११० ॥  
    
इन्द्रनीलं तु याम्यायां वैडूर्यान्नैर्-ऋते दिशि ।  
शङ्खश्चैव तु वारुण्यां वायव्यां पुष्परागकम् ॥ १११ ॥  
    
मरतकं तु कौवेर्याम्मैन्यो मौक्तिकं न्यसेत् ।  
ब्रह्मस्थाने ब्रह्ममणी वासुकेरमृतं मणिम् ॥ ११२ ॥  
    
लोताक्षोयत साध्यानां विश्वेभ्यः पुलको मणिः ।  
सौम्ये शानयोर्मध्ये चन्द्रकन्तु प्रदापयेत् ॥ ११३ ॥  
    
प्। १२०)  
    
अलाभात् सर्व धातूनां हरितालं तु दापयेत् ।  
अलाभात् सर्वबीजानां धवबीजं प्रदापयेत् ॥ ११४ ॥  
    
अलाभात्सर्व रत्नानां वज्रमेकं तु दापयेत् ।  
अलाभात् सर्व लोहानां स्वर्णमेकं तु दापयेत् ॥ ११५ ॥  
    
यथास्थानेषु तैर्वतैर्विधि प्राप्नोति दुष्कलम् ।  
किञ्चिच्च पुष्पधूपाणि यवभूते नियोजयेत् ॥ ११६ ॥  
    
धूपं दत्वा पुनश्चैव पश्चाल्लिङ्गन्तु स्थापयेत् ।  
मध्यावलम्बनं कृत्वा तेन सूत्रेण तत्ववित् ॥ ११७ ॥  
    
निश्शब्द नियतं शान्तं स्थितलिङ्गं स चालयेत् ।  
नमः सर्वात्मकायेति लिखाधः वायसेन तु ॥ ११८ ॥  
    
पीतवर्णामतो भागे चतुरश्रे पितामहम् ।  
अतसी पुष्प सङ्काशं मध्ये तु पुरुषोत्तमम् ॥ ११९ ॥  
    
वृत्तभागे न्यसेद्रुद्रं शुद्धकुन्देन्दु समप्रभम् ।  
तत्रैव देवतास्सर्वा अर्चा भाग समाश्रिताः ॥ १२० ॥  
    
यदाद्यमैश्वरं तेजः सर्वदेवमयं च तत् ।  
पिण्ड भूतं च तत्वानां ततोज्ञो लिङ्गमुच्यते ॥ १२१ ॥  
    
इमां भूतं विजानीयात् शुद्ध काञ्चन समप्रभम् ।  
गणमाताम्बिकां पुण्या धात्री योगीश्वरी पुरा ॥ १२२ ॥  
    
धर्मादि चरणं न्यस्य ततः पीठं नियोजयेत् ।  
प्रणवेन विधानज्ञो अर्चान्यत् पूर्व चोदितम् ॥ १२३ ॥  
    
प्। १२१)  
    
प्रणवं सर्वदेवत्यं विज्ञेयं परमात्यतः ।  
सञ्चिन्त्य देवता रूपं यद्विकल्पत्ति तद्भवेत् ॥ १२४ ॥  
    
ऐन्द्र वारुण कौबेर्येरास्वन्यस्यां दिशि षण्मुख ।  
स्थापितच्च पते लिङ्गं तच्छान्तिं तत्र कारयेत् ॥ १२५ ॥  
    
सा एव देवता याज्ञ्य पञ्चाङ्गकृत लक्षणाः ।  
होमं कुर्यात् तु तत्रैव दद्याद् गो मिथुनं ततः ॥ १२६ ॥  
    
ततस्तु देवदेवेशं शिवं परमकारणम् ।  
पूर्वोक्तेन विधानेन लिङ्गेग्नौ सम्प्रपूजयेत् ॥ १२७ ॥  
    
पूजां गृह्णानि लिङ्गस्थो वह्निस्थो वा परा हुतिम् ।  
आचार्य मूर्तिमास्थाय शिवो ज्ञानं प्रयच्छति ॥ १२८ ॥  
    
आचार्यस्यापि मन्त्रस्य शिवज्ञान शिवस्य च ।  
नानात्वं नैव कुर्वीति विद्याविद्येश्वरादयः ॥ १२९ ॥  
    
शिवज्ञान समायुक्त आचार्यो मन्त्र विग्रही ।  
सर्वमूर्ति धरो नित्यं शिवमन्त्रं प्रपूजयेत् ॥ १३० ॥  
    
अस्त्रं चैव तु पीठस्यात् लोकेशासन्मूलमाश्रितान् ।  
गणेशान् लिङ्गमध्यस्यात् पूजयीत यथा क्रमम् ॥ १३१ ॥  
    
विद्येश्वरान्तदूर्ध्वन्तु चक्रवत्परिसंस्थितान् ।  
ऊर्ध्वाधश्शक्ति संलीनात् पूजयित्वा विधानवित् ॥ १३२ ॥  
    
शक्तिस्थं ब्रह्मभिर्युक्तं शिवाङ्गैः परिपारितम् ।  
शिवं विश्वेश्वरं देवं लिङ्गमूर्ध्वं निपूजयेत् ॥ १३३ ॥  
    
लिङ्गं प्रक्षाल्य शास्त्रेण शिवास्त्रं यत्प्रकीर्तितम् ।  
    
प्। १२२)  
    
रुद्ररुपध विघ्ना तेन प्रोत्सारितास्तुते ॥ १३४ ॥  
    
पीठं प्रक्षाल्य पश्चात् तु वर्धन्यादुदकेन तु ।  
पाशुपतेन चास्त्रेण उषारूपधराहताः ॥ १३५ ॥  
    
एवं प्रोत्सारणं कृत्वा विघ्नानां विविधं बुधः ।  
ततोर्ध्वानं प्रकुर्वीत शिवस्य परमात्मनः ॥ १३६ ॥  
    
अर्चयित्वा विधानेन यथा पूजां विसर्जयेत् ।  
अभ्यर्च्य पञ्चभिर्ब्रह्मैश्चण्डेशाय निवेदयेत् ॥ १३७ ॥  
    
धुनि चण्डेश्वरायेति हुं फट् स्वाहेत्यनुक्रमात् ।  
करेण दक्षिणे नैव निर्माल्यं सततं बुधः ॥ १३८ ॥  
    
वां महास्तेन मन्त्रज्ञ स्रुजं गृह्य विचक्षणः ।  
नश्रन्य मस्तकं लिङ्गं कृत्वा तिष्ठेत् साधकः ॥ १३९ ॥  
    
न चास्य भ्रूम यद्धस्तादुपरिष्ठान् कदाचन ।  
तर्जन्या तर्जयेद् विघ्नान् सान्निध्यं लिङ्गमुद्रया ॥ १४० ॥  
    
निरोधे निष्ठुरा कुर्यात् स्नानकाले विचक्षणः ।  
सम्प्रक्षाल्य करौ मन्त्री स्पृष्ट्वा लिङ्गं पुनः पुनः ॥ १४१ ॥  
    
सक्तोथ क्षालयेद्गात्रं स्नानमूर्ध्वं समाचरेत् ।  
    
इति श्रीसर्वज्ञानोत्तरे प्रतिष्ठाप्रकरणम् ॥  
    

