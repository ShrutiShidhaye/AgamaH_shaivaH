+++
title = "०४"

+++
अतः परं प्रवक्ष्यामि पुरुषं मन्त्रविग्रहम् ।  
सर्वशोकहरन्दीप्तं सर्वपापहरम्परम् ॥ १ ॥  
    
सर्वदेवासुरयक्षाणां किन्नरासुररक्षसाम् ।  
पितृमातृगणानाञ्च सिद्धविद्याधरादिषु ॥ २ ॥  
    
नागगन्धर्वतिर्यक्क्ष पिशाचां च मानुषाम् ।  
शिवादि सर्वतत्वानां मन्त्राविद्यन्ति शाश्वताः ॥ ३ ॥  
    
नास्ति मन्त्रैर्विना किञ्चित् सर्वस्थावरजङ्गमम् ।  
यावन्तः केचनस्सत्वा मन्त्राधिष्ठित विग्रहाः ॥ ४ ॥  
    
यस्य यस्य हि तत्वस्यादिमं तु यदक्षरम् ।  
षष्ठं त्रयोदशान्तं च तस्मिन् तस्मिन् नियोजयेत् ॥ ५ ॥  
    
तं तु मन्त्रं विजानीया सर्वतत्वात्मकंवरम् ।  
बिन्दुनालङ्कृतं मूर्ध्न सर्वकामफलप्रदम् ॥ ६ ॥  
    
प्। १९)  
    
तेषामङ्गानि युञ्जीत न ब्रह्मास्तेषु कीर्तितः ।  
दीर्घभिन्ना स्मृता ह्यङ्गा नेत्रानुस्वारसंयुतः ॥ ७ ॥  
    
स विसर्गस्मृतो ह्यस्त्रस्सोनुस्वारविवर्जितः ।  
इति तेषां तु बीजानां मूर्ध्नि बिन्दुं प्रदापयेत् ॥ ८ ॥  
    
ओङ्कार दीपितां मन्त्रां नमस्कारान्तयोजिताः ।  
अर्चने च प्रयोक्तव्या होमे स्वाहान्त योजिताः ॥ ९ ॥  
    
आवाहनास्य पात्रेषु स्थापनाचमनेषु च ।  
स्नपने मन्त्रविन्यासे धारणाध्यानकर्मसु ॥ १० ॥  
    
पूजाबलिविधानेषु जपहोम क्रियासु च ।  
शिवस्य यो विधिः प्रोक्तः सर्वकर्मक्रमेषु च ॥ ११ ॥  
    
सर्वेषाम्मेव तत्वानां तं विधिं परिकल्पयेत् ।  
अनुक्तं यद् भवेत् किञ्चित् तत्सर्वं हृदयेन तु ॥ १२ ॥  
    
एवं विधिं विधानज्ञो बुध्या कर्मसमारभेत् ।  
परमीकरणं प्रोक्तं सर्वतत्वेषु मन्त्रवित् ॥ १३ ॥  
    
यो यथैव भवेन् मन्त्रो वाच्यवाचकभेदतः ।  
स्थूल सूक्ष्म परस्सोहि मन्त्रात्म पुरुषः स्मृतः ॥ १४ ॥  
    
स्थूलस्तु वाचकं सिद्धं सूक्ष्मे योगं च गच्छति ।  
परः परम निर्वाणं यं प्राप्य न निर्वर्तते ॥ १५ ॥  
    
यथा प्रदीपः प्रतिबुध्यमानो भवत्यनेकः पुनरेक एव ।  
तथाहि मन्त्रः परिकल्प्यमानो भवत्यनेकः पुनरेक एव ॥ १६ ॥  
    
प्। २०)  
    
यथाम्भसोनेकविधस्य लोके जात्यन्तरं ह्येकमनेकरूपम् ।  
तथैव मन्त्रस्य च वेदितव्यं जात्यन्तरं ह्येकमेनक रूपम् ॥ १७ ॥  
    
यमेव साधयेन्मन्त्रं ममात्मानं प्रकल्पयेत् ।  
तदात्मक स्मृता ह्यङ्गा बहिराहित द्विभागहाः ॥ १८ ॥  
    
यस्य यादृग्विधं रूपं वृतं तस्यैव तादृशम् ।  
तादृशोप्युपचारस्तु मन्त्रदेवानुरूपतः ॥ १९ ॥  
    
शास्त्रोपदिष्टमार्गेण यथारूपं प्रकल्पयेत् ।  
तथा रूपो भवेन्मन्त्रस्ततः कर्मप्रसाधयेत् ॥ २० ॥  
    
श्रोतुर्भाव विभेदास्तु वर्णरूपं पृथग्विधम् ।  
सर्वोपाश्रय सम्पन्नं स्फटिको कोपलवद्यथा ॥ २१ ॥  
    
इति मात्रात्मकः पुरुषः प्रोक्तस्सर्वार्थसाधकः ।  
सर्वज्ञः सर्वगश्चैव सर्वरूप मयो हि सः ॥ २२ ॥  
    
परात्परतरं वक्ष्ये मन्त्रातीतं निरञ्जनम् ।  
निरामयं निराधारं वर्णरूप विवर्जितम् ॥ २३ ॥  
    
सर्वज्ञः सर्वगः शान्तस्सर्वात्मा सर्वतो मुखः ।  
अतीन्द्रियो निरालम्बः सुसूक्ष्मः शाश्वतो व्यथः ॥ २४ ॥  
    
सुनिष्कलो निशालम्बो नाख्येयो व्यापको ध्रुवः ।  
निरौपौम्यौ प्रमेयश्च परात्मा प्रकीर्तितः ॥ २५ ॥  
    
यादृशेन तु भावेन पुरुषोपास्यते यदा ।  
एकधा बहुधा चैव तथैव प्रतिपद्यते ॥ २६ ॥  
    
प्। २१)  
    
यमेव चिन्तयेद् रूपं सर्वमात्मनि विद्यते ।  
सर्वकामप्रदो ह्यात्मा प्रोक्तष्षड्भेद विस्तरः ॥ २७ ॥  
    
भूतात्मा ह्यन्तरात्मा च तत्वात्मा जीवसञ्ज्ञितः ।  
मन्त्रात्मा परमाख्याश्च एकोपि बहुधा स्थितः ॥ २८ ॥  
    
भूतात्मा भूतसंयोगात् तत्वात्मा तत्वसंस्थितः ।  
मन्त्रात्मा मन्त्रं यो ज्ञेयो ह्यन्तरात्मागिरान्वितः ॥ २९ ॥  
    
भोक्ता तु सुखदुःखाना प्रकृतिस्थो गुणान्वितः ।  
जित्वा स्वभुवनं तेषामेभिर्मुक्तः परस्तुः ॥ ३० ॥  
    
सर्वरूपं यथैश्वर्यं नित्ययुक्तो ह्यवाप्नुयात् ।  
प्राप्तोपि स द्विधा भावि पुनर्भावमवाप्नुयात् ॥ ३१ ॥  
    
प्राग्यत्येन परीक्षेण क्षीयात्पापस्य कर्मणः ।  
तत्वविश्लेष काले चाद्वैतं प्रतिपद्यते ॥ ३२ ॥  
    
एक एव परो ह्यात्मा चित्तभेदात्त्वनेकधा ।  
एकस्य बहुनामानि पृथग्भूतान्य कोटिभिः ॥ ३३ ॥  
    
अनामकस्व कीयन्ते भ्रान्ति ज्ञानविमोहितैः ।  
यथाभिव्यज्यते ज्ञानं विमलं सर्वतोमुखम् ॥ ३४ ॥  
    
तदात्मीयं परं धर्मविन्दते शाश्वतं ध्रुवम् ।  
अहमेव परोह्यात्मा पुरुषः कारणः स्मृतः ॥ ३५ ॥  
    
अहमेव परम्ब्रह्म अहं ज्ञेय मतपरम् ।  
सर्वे विनाशकाभावां मन एव पृथग्विधाः ॥ ३६ ॥  
    
प्। २२)  
    
भावाभावविनिर्मुक्त अहमेव शिवोऽव्ययः ।  
योगसन्न्यस्त कर्मायो ज्ञानसम्भिन्न संशयः ॥ ३७ ॥  
    
निर्विकल्पस्तदा नित्यमात्मानं पर्युपासयेत् ।  
निरस्य वासनास्सर्वा आत्मतृप्तो निरामयः ॥  
    
अद्वैतभावनायुक्तस्सदात्मा समुपासयेत् ।  
अपाकृतेन नित्येन निर्मलेनाविकारिणा ॥  
    
व्यापकेनाति सूक्ष्मेण परेण योगचक्षुषा ।  
विशुद्धं शाश्वतं नित्यं प्रमेयं नौपमम् ॥  
    
निर्विकल्पमचिन्त्यं च हेतुं दृष्टान्तवर्जितम् ।  
दुत्रप्तं निर्गुणं शान्तं तत्वातीतं निरञ्जनम् ॥  
    
अविभाव्यमसन्देहं पश्यमीशानमात्म * ।  
सर्वगं सर्वदेहस्थं व्यापकं सर्वतोमुखम् ।  
    
निरामयं निराधारमात्मानं पश्यते शिवम् ।  
विभिन्नं प्रक्रिया मार्गं मन्त्र तन्त्र परावरम् ।  
मूर्तामूर्तं जगत्कृत्स्नं पश्यतात्मन्युपस्थितम् ॥  
    
सर्वज्ञः सर्वदर्शी च परिपूर्णः सुनिर्मलः ।  
विमुक्तः केवलीभूतस्सुखमक्षयमाप्नुयात् ॥  
    
इति सर्वज्ञानोत्तरे ज्ञानपादः समाप्तः ॥   