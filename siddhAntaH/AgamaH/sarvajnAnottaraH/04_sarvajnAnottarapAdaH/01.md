+++
title = "०१"

+++
जङ्घे पादे तथा हस्ते प्रक्षाल्य तु पुनः पुनः ।  
कन्थयित्वा ततः स्नायात् शिवतीर्थस्य मध्यतः ॥ १ ॥  
    
चक्रवत्युपचारेण सुगन्धामलकादिभिः ।  
ब्रह्माङ्गैः शिव गायत्र्या महास्त्रेण शिवेन च ॥ २ ॥  
    
अभिषेकं प्रकुर्वीत सन्ध्योपासनमेव च ।  
संहृत्यसर्वमन्त्राणि निनादेन विधानवित् ॥ ३ ॥  
    
आकृष्योदितमार्गेण स्थापयीत हृदिस्वके ।  
तत आयतनं गच्छेत् पुष्पहस्तो विचक्षणः ॥ ४ ॥  
    
यदा तु रोगादिना वारुण स्नान शक्तस्तदा प्रक्षाल्य ।  
पाणि पादौ तु भस्मस्नानं समाचरेत् ॥ ५ ॥  
    
इति श्रीसर्वज्ञानोत्तरे वारुणस्नानप्रकरणम् ॥  
    
भस्मस्नानं प्रवक्ष्यामि सङ्क्षेपान्न तु विस्तरात् ।  
सर्वज्ञा * त्तोमं पुण्यं सर्वपापहरं परम् ॥ ६ ॥  
    
ख संस्थं गोमयं गृह्य स्थाने वा पतितं शुभे ।  
अधः परिसन्त्यज्य पञ्चगव्येन मर्दयेत् ॥ ७ ॥  
    
विविक्ते निर्जने रम्ये सर्वोपद्रव वर्जिते ।  
प्रक्षवल्मीक निर्मुक्ते प्रवाते परिशोषयेत् ॥ ८ ॥  
    
शुष्कं संहरेत् प्राज्ञः अस्त्रबीजेन प्रोक्षयेत् ।  
शिवाग्निं जनयित्वा तु निर्दहेत् तेन वह्निना ॥ ९ ॥  
    
अथ सङ्क्षेपतः स्कन्द आरण्य गोमयं पुनः ।  
पञ्चगव्येन संयुक्तं विधानेन तु निर्दहेत् ॥ १० ॥  
    
प्। १३८)  
    
तस्याप्य सम्भवेभस्म लेप गन्ध विवर्जितम् ।  
शुचि स्थानाश्रितं शुद्धं तदप्येवं पुनर्दहेत् ॥ ११ ॥  
    
संहृत्य हृदि मन्त्रेण नवे भाण्डे निधापयेत् ।  
अस्त्रं तु जपतो मन्त्री सर्वविघ्नविनाशनम् ॥ १२ ॥  
    
अस्त्राभिमन्त्रितं कृत्वा मलस्नानं समाचरेत् ।  
विधिस्नानं ततः पश्चात् मूर्ध्न आरभ्य मन्त्रवित् ॥ ३ ॥  
    
ब्रह्मभिस्त्वनुपूर्वेण बहिरङ्गैरनुक्रमात् ।  
अभिषेकं शिवे नैव पश्चात् कूर्वित षण्मुख ॥ १४ ॥  
    
उद्धूल्य विधिवत् प्राज्ञः कौपीना परिवर्तये * ।  
प्रक्षाल्य तु मृदा पादौ करौ च पुनराचमेत् ॥ १५ ॥  
    
त्रितत्व परिजप्तं तु त्रिः पिबेन् मन्त्रविज्जलम् ।  
परिमृज्यान्मुखं शक्त्या त्रिवारं तु यथाक्रमम् ॥ १६ ॥  
    
प्रणवेन ततो विद्वान् शिखानेत्रादिकं स्पृशेत् ।  
आचम्य विधिना भूयः पितृदेवाश्च तर्पयेत् ॥ १७ ॥  
    
सर्व मन्त्रैः सदा सन्ध्यां वन्दयित्वा विचक्षणः ।  
ततो ध्यानं प्रकुर्वित जपञ्च त्रिविधं पुनः ॥ १८ ॥  
    
जपेत् षट्क त्रयं पुण्यं नित्यं मनोवाक्काय कर्मभिः ।  
काल्ये च मध्यमे चैव प्रासादादि क्रमेण तु ॥ १९ ॥  
    
सर्वेषु वा शिवं ध्यात्वा नित्यं जपध्यानेषु वा स्मरेत् ।  
प्राणवृत्ति निरोधेन नैव पापमवाप्नुयात् ॥ २० ॥  
    
प्। १३९)  
    
संहितां वा स्मरेन् नित्यं त्रिषु कालेषु मन्तवित् ।  
शतमष्टोत्तरमक्षैस्सर्व पाप विशुद्धये ॥ २१ ॥  
    
सर्व विघ्न विनाशार्थं पाशजालस्य चैव हि ।  
अस्त्राणि घोरूपाणि सततं परिवर्तयेत् ॥ २२ ॥  
    
एवं मन्त्रमयो भूत्वा सर्व मन्त्रांस्तु योजयेत् ।  
संसाययेद्रुद्रान्मन्त्रान्योगि योगात्मकान् गुणान् ॥ २३ ॥  
    
    
श्रीसर्वज्ञानोत्तरे भस्मस्नानप्रकरणम् ॥  
    
अतः परं प्रवक्ष्यामि कमण्डलुधरस्सदा ॥ २५ ॥  
    
असहायस्य योगीन्द्र सखा ये व कमण्डलुम् ।  
प्रज्वल्यमग्निं घोरेणास्त्रेण च विधानवित् ॥ २६ ॥  
    
प्रातरुत्थाय तं नित्यं देहे देव कमण्डलुम् ।  
ताम्रम्येन संशोध्य तथास्त्रोदक भस्मना ॥ २७ ॥  
    
रौप्य हेमौ तु संशोद्ध्य लेप गन्ध मलान्वितौ ।  
ततस्त्वा पूरयेत् पश्चाद् वस्त्रपूतेन वारिणा ॥ २८ ॥  
    
पाद्यमाचमनं शौचमाचरेत् सततं क्रमात् ।  
न किञ्चित् संस्पृशेत् तावद् यावच्छुष्कौ करावुभौ ॥ २९ ॥  
    
सुशुष्क पाणि पूतात्मा व्यतिकार्यं यथोदितम् ।  
नान्येन सेवितं वस्त्रं न शय्या न कमण्डलुम् ॥ ३० ॥  
    
न भस्मना कलावत्यं संसेवेत कदाचन ।  
आत्म शय्यात्म वस्त्रं च जायापत्यं कमण्डलुम् ॥ ३१ ॥  
    
प्। १४०)  
    
आत्मनः शुचिरेतानि परेषामशुचिर्भवेत् ।  
    
श्रीसर्वज्ञानोत्तरे कमण्डलुप्रकरणम् ॥  
    
इति सर्वज्ञानोत्तरपादः समाप्तः ॥  
    
    