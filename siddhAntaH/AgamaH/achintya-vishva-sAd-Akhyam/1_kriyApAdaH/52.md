+++
title = "५२"

+++
  
  
    
  
प्। ८३२)  
  
अतीतानि मठान्यानि देवतायतनानि च ।  
लिङ्गादि पुष्करण्यादि स्थापितान्यपि केनचित् ॥ १ ॥  
  
पूर्व प्रतिष्ठिकास्तस्य सहसा गुणितं भगम् ।  
जीर्णोद्धारे शतगुणं पापनाशात्समं भवेत् ॥ २ ॥  
  
लिङ्गान्यपि च यावन्ति पूजितान्यपि नित्यशः ।  
स्थापिता पूजिता भक्त्या यावत्तेजो महीतलम् ॥ ३ ॥  
  
तावत्सङ्ख्यासमं पुण्यं प्रासादं मठं कल्यते ।  
वस्त्रं वा वृषभं वापि तुरगं वा वृषाह्वयम् ॥ ४ ॥  
  
तैरङ्कित शरीरो यो नरमेधफलं भवेत् ।  
कः पुमान तिथित्वेन लब्ध्वा नैष्ठिकमुत्सृजेत् ॥ ५ ॥  
  
प्। ८३३)  
  
चतुर्वेदार्थविदुषां ब्राह्मणानां महात्मनाम् ।  
आचार्येण तु भुक्तेन भोजिता कोटिरुच्यते ॥ ६ ॥  
  
साधके पूजिते तत्र लक्षं पुण्यफलं भवेत् ।  
पुत्रो वाप्ययुतं पुण्यं समयस्ते समग्रहम् ॥ ७ ॥  
  
शतं माहेश्वरो भोक्ता सघृतं सोपदंशकम् ।  
चारन्तण्डुलीपुष्पं च दीपं वस्त्रफलादिकम् ॥ ८ ॥  
  
शिवाय गुरवे शैवं दद्यात् तत्तत्फलं शृणु ।  
रोमतण्डुलपुष्पाणि दीपतन्तु फलानि वै ॥ ९ ॥  
  
यावत्तद्द्रव्यसङ्ख्यानि परिसङ्ख्यानि यावति ।  
तावद्युग सहस्राणि शिवलोके महीयते ॥ १० ॥  
  
प्। ८३४)  
  
शिवमुद्दिश्य चोद्यानं यः कुर्याद्भक्तिसंयुतः ।  
पत्रं पुष्पं फलं यावत् तदुद्यानं भवेत्तदा ॥ ११ ॥  
  
तावत्सङ्ख्येन सङ्ख्यातं शिवलोकयुतं भवेत् ।  
शिवभक्तो जटी भूयाज्जटां प्रति दिने दिने ॥ १२ ॥  
  
अश्वमेधफलं पुण्यं प्राप्यते च न संशयः ।  
मुण्डी वापि शिखीवापि शिवायेति भवेद्यदि ॥ १३ ॥  
  
नरमेधहनं पुण्यं दिनं प्रति दिनं प्रति ।  
शिवभक्तस्य पूजायै योलिङ्गं दापयेद्यदि ॥ १४ ॥  
  
तिलसङ्ख्यानि यावन्ति लिङ्गवेदी प्रमाणके ।  
तावत्कल्पायुतं दिव्यं शिवलोके महीयते ॥ १५ ॥  
  
प्। ८३५)  
  
सूक्ष्मजन्तून्प्रतिहरन् शिवाय गुरवे तथा ।  
सम्मार्जनं चैकदिनं चान्द्रायणफलं भवेत् ॥ १६ ॥  
  
नैरन्तर्येण यः कुर्यात् पक्षं सम्मार्जनं तथा ।  
शतकोटियुगं दिव्यं रुद्रलोके महीयते ॥ १७ ॥  
  
नानादिकालिके प्राप्ते नीराजन समर्पणात् ।  
कोट्यादित्य समो भूत्वा शिवलोके वसेत्सदा ॥ १८ ॥  
  
दध्ना लिङ्गं सकृत्स्नाप्य विष्णुलोके महीयते ।  
कल्पकोटि सहस्रोपदुर्जनं वाससञ्चयम् ॥ १९ ॥  
  
घृतस्नानादि तत्सर्वं नाशमायाति तत्क्षणात् ।  
लिङ्गस्नानेन मधुना सर्वपापं व्यपोहति ॥ २० ॥  
  
प्। ८३६)  
  
अग्निना पूजितो भूत्वा वह्निलोके महीयते ।  
एवमिक्षु रसेनैववीरो धरापतिर्भवेत् ॥ २१ ॥  
  
अभ्यङ्गैस्तिलतैलेन वायुलोके महीयते ।  
यो लिङ्गं फलसारेण स्नापयेत् पापनाशनम् ॥ २२ ॥  
  
देहान्ते पितृणां यानं गच्छत्येव न संशयः ।  
सितेन भस्मना लिङ्गं स्नापनं शिववत्सदा ॥ २३ ॥  
  
शिवलोकादि लोकेषु पूज्य एव न संशयः ।  
शिवाय गुरवे चैव तुटिमात्र प्रमाणकम् ॥ २४ ॥  
  
हैममैन्द्रपदं रत्नं ब्रह्मवल्लोकमाप्नुयात् ।  
देवदारुं न मेरुं च सज्जश्रीवासकुन्दरम् ॥ २५ ॥  
  
प्। ८३७)  
  
श्रीफलाद्यघृतं मिश्रं धूपाल्लक्ष्मीपतिर्भवेत् ।  
वित्सहस्रगुणाधिक्यं धूपयेद्गन्धसंयुतः ॥ २६ ॥  
  
अयुतं गुद्गुलं प्रोक्तं तत्साहस्रं घृतान्वितम् ।  
द्विगुणं महिषाक्षाभं शिवतुल्यफलप्रदम् ॥ २७ ॥  
  
कृष्णागरूद्भवो धूपः सर्वपापविनाशनः ।  
सुगन्धि चन्दनालेपं सकृत्कृत्वा तु लिङ्गकम् ॥ २८ ॥  
  
वर्षकोटियुतं दिव्यं रुद्रलोके महीयते ।  
चन्दनागरुतः श्रेष्ठं ततः श्रेष्ठं कमुष्णकम् ॥ २९ ॥  
  
ततोऽधिकं कुङ्कुमं स्यादन्योन्यं चाष्टमाधिकम् ।  
अन्याश्चतुर्गुणं श्रेष्ठं धूपं गुल्गुलुमिश्रितम् ॥ ३० ॥  
  
प्। ८३८)  
  
तदर्धं पनसादीनां फलानां सरसामपि ।  
ताम्बूलं तैलकर्पूर विफलासंयुतं भवेत् ॥ ३१ ॥  
  
शिवाय गुरवे चैव दानमत्यन्तमुत्तमम् ।  
इहैव धनवाञ्च्छ्रीमान् परत्र च परां गतिम् ॥ ३२ ॥  
  
मामृतां हैरिमररवतिमिलापटहादिकम् ।  
शङ्खतालककांस्यादिकाहलं वेणुनन्दनम् ॥ ३३ ॥  
  
शिवाय विनियोगेन शिवलोके विमानके ।  
शिवतुल्यबलोपेतो वसेत्कल्पायुतं सुखी ॥ ३४ ॥  
  
मुक्तादामत्रिशोभाढ्यं प्रासादेऽपि मठेऽपि वा ।  
यः कुर्यात्सर्वलोकेषु शिववन्मोदते चिरम् ॥ ३५ ॥  
  
प्। ८३९)  
  
स्तोत्रं गीतं च देवाय भक्त्या परमया युतः ।  
तच्छ्रोतारश्च वृक्षाश्च कृमिकीटादयस्तथा ॥ ३६ ॥  
  
शिवसालोक्यमाप्नोति किं पुनः स्तोत्रगेयवान् ।  
नृत्तं शिवाय यः कश्चित्कुरुते तत्फलं शृणु ॥ ३७ ॥  
  
सूर्याय पूजयेद्यस्तु सेव्यमानोप्सरोगणैः ।  
नृत्तगीतादि संयुक्तः शिवलोके महीयते ॥ ३८ ॥  
  
कामादकामतो वापि भ्रूणहत्यादि पातकम् ।  
तत्सर्वं शास्त्रदानेन नाथमायाद्यनिश्चयम् ॥ ३९ ॥  
  
महापद्मविमानेन शिवलोके महीयते ।  
ज्ञानयोगक्रियाचर्याः सर्वे भक्तिप्रधानकाः ॥ ४० ॥  
  
प्। ८४०)  
  
तस्माद्भक्तिप्रधानं तु शृणुत्वं नन्दिकेश्वर ।  
मद्भक्तजनवात्सल्यं पूजायां चानुमोदनम् ॥ ४१ ॥  
  
अभ्यर्चनं स्वयं भक्त्या ममार्थे च * * * * ।  
मत्क्थाश्रवणे भक्तिः स्वरनेत्राङ्गविक्रिया ॥ ४२ ॥  
  
ममानुस्मरणं नित्यं य मानोपजीवति ।  
भक्तिरष्टविधा ह्येषा यस्मिन्म्लेच्छेऽपि वर्तते ॥ ४३ ॥  
  
स विप्रेन्द्रो यतिः श्रीमान् वाक्पतिस्स च पण्डितः ।  
न मे प्रियश्चतुर्वेदीमद्भक्तः श्वपचोऽपि यः ॥ ४४ ॥  
  
तस्यैते यत्नतो ग्राह्यं स च पूज्यो यथाह्यहम् ।  
आयान्तं शिवभक्तं वै दृष्ट्वा दद्याद्विमानकम् ॥ ४५ ॥  
  
प्। ८४१)  
  
तमहा सर्वदा नन्दिन् युष्मद्दर्शनवत्प्रियः ।  
शिव * * * * * * दासनं श्रद्धयान्वितः ॥ ४६ ॥  
  
विंशद्वर्षसहस्राणि चन्द्रलोके महीयते ।  
गङ्गास्नानसमं पुण्यं दृष्टमात्रे न संशयः ॥ ४७ ॥  
  
जलेन शिवभक्ताय पादप्रक्षालनं भवेत् ।  
यशोवतीं समाश्रित्य मोदते युगपञ्चकम् ॥ ४८ ॥  
  
घृतेनाभ्यज्य चोद्वर्त्य विष्णुलोके महीयते ।  
शिवभक्ताय यो दद्यान् मुखवासं च भक्तितः ॥ ४९ ॥  
  
वर्षकोटि सहस्राणि कौबेरं पुरमाप्नुयात् ।  
सम्यगाचमनं कृत्वा पश्चादर्घ्य प्रदानकम् ॥ ५० ॥  
  
प्। ८४२)  
  
शिवभक्ताय यो दद्यात् शिवलोके महीयते ।  
शिवभक्तस्य दीपस्य प्रदानं ज्ञानमुत्तमम् ॥ ५१ ॥  
  
संवीज्य तालवृन्तेन शिवभक्तं नरं हि यः ।  
वायुना पूज्यमानोऽसौ वायुलोकं स गच्छति ॥ ५२ ॥  
  
युगकोटि सहस्राणि रुद्रलोके महीयते ।  
ऊर्णं प्रावरणं दद्यात् शिवभक्ताय शक्तिमान् ॥ ५३ ॥  
  
निष्करोमवशादेव स्वर्णदानफलं भवेत् ।  
तत्तद्व्याघ्रादि चर्माणि तत्वादिफलमाप्नुयात् ॥ ५४ ॥  
  
शिवभक्ताय यो दद्याद् भोजनं तत्फलं शृणु ।  
कल्पकोटि सहस्राणि रुद्रलोके महीयते ॥ ५५ ॥  
  
प्। ८४३)  
  
शिवलोकादि लोकेषु शिववन्मोदते चिरम् ॥ ५६ ॥  
  
क्रमादाक्रम्य लोकेऽस्मि राजा भवति धार्मिकः ।  
अथवा ज्ञानयोगादीन् लब्ध्वा मोक्षमवाप्नुयात् ॥ ५७ ॥  
  
पितॄनुद्दिश्य यो भक्तः शिवभक्तांश्च भोजयेत् ।  
समस्ताः पितरस्तेऽपि शिवलोके महीयते ॥ ५८ ॥  
  
पाटल्युत्पलगन्धादि शीतलस्त्वे रियः * * ।  
शिवभक्तस्य दानेन वारुणं लोकमाप्नुयात् ॥ ५९ ॥  
  
शिवभक्ताय यो दद्यात् कमण्डल्वादिकं शुभम् ।  
वर्षकोटियुतं दिव्यं विष्णुना पूजितो भवेत् ॥ ६० ॥  
  
प्। ८४४)  
  
विश्वभेषजवर्गादि शिवभक्ताय दानतः ।  
कल्पकोटिसहस्राणि भवेत्सूर्येण पूजितः ॥ ६१ ॥  
  
निक्षेपरक्षणं कृत्वा शिवभक्ताय यो नरः ।  
शिवलोकं समाश्रित्य न पुनर्गच्छतीह सः ॥ ६२ ॥  
  
रोगार्तशिवभक्ताय भैषज्यानि प्रयच्छति ।  
युगकोटिशतं दिव्यं शिवलोके महीयते ॥ ६३ ॥  
  
तस्माद्धारं च भक्ताय यो दद्याद्भस्म संयुतम् ।  
सर्वतीर्थफलं लब्ध्वा शिवलोके महीयते ॥ ६४ ॥  
  
योगपट्टं च यो दद्याच्छिवभक्ताय यो नरः ।  
वस्त्रयुग्म सहस्रस्य दत्तस्य फलमाप्नुयात् ॥ ६५ ॥  
  
प्। ८४५)  
  
शिवज्ञानाभियुक्ताय शिवज्ञानस्य पुस्तकम् ।  
यो दद्यात्सकलं दत्तं शिववन्मोदते चिरम् ॥ ६६ ॥  
  
शिवशास्त्रस्याध्ययितुं फलं पुस्तकदानतः ।  
कोटिकोटियुतं पुण्यं प्राप्नोत्येव न संशयः ॥ ६७ ॥  
  
शिवज्ञानार्थं निर्णीतुं फलं वाचामगोचरम् ।  
रुद्राक्ष मालादानेन शिवभक्ताय यो नरः ॥ ६८ ॥  
  
स रुद्रपदमाप्नोति रुद्रलोके महीयते ।  
शिवभक्ताय यो दद्याच्छत्र दण्डसमन्वितम् ॥ ६९ ॥  
  
शतयोजन विस्तीर्नां पृथ्वीं भुङ्क्ते स पत्निकः ।  
उपानह् शिवभक्ताय दानं कुर्यात्तु यो नरः ॥ ७० ॥  
  
प्। ८४६)  
  
रथादिवाहनं लब्ध्वा शिवलोके महीयते ।  
उपदेशं विना यस्माच्छिव धर्मं न चारयेत् ॥ ७१ ॥  
  
उपदेष्टानुमन्ता च कर्मकारव्रताय च ।  
कृतानुपावृतं चैव पञ्च तुल्यफलाः स्मृताः ॥ ७२ ॥  
  
एतेषामपि सर्वेषां रक्तियुक्तोत्तमोत्तमः ।  
आलयादीनि सर्वाणि रक्षक्षेर्ण विहीयते ॥ ७३ ॥  
  
माशमायाति सर्वंस्तु तस्माद्रक्षक उत्तमः ।  
रक्षको हि जगत्कर्ता रक्षको हि जगद्गुरुः ॥ ७४ ॥  
  
रक्षको हि पिता माता रक्षकस्सर्वदा सुहृत् ।  
समयी दासमार्गश्च शिवभक्तिपरायणः ॥ ७५ ॥  
  
प्। ८४७)  
  
एतानि समयस्थस्य पर्यायवचनानि वै ।  
शिवार्चकः पुत्रमार्गी पुत्रसंस्कारदीक्षितः ॥ ७६ ॥  
  
सहमार्गश्च योगी च साधको योगदीक्षकः ।  
साधकैरभिषिक्त इति तस्य पर्यायवाचकम् ॥ ७७ ॥  
  
ज्ञानविज्ञानदीक्षां वा नानारोप्यभिषिक्तकः ।  
सन्मार्गीत्येव नामानि देशिकस्यैव तत्वतः ॥ ७८ ॥  
  
भक्तो दीक्षाकरश्चापि समयी च विशिष्यते ।  
समये युक्त संस्कारं सहसा साधकोत्तमः ॥ ७९ ॥  
  
स एव योगयुक्तश्चेत् सहसा गुणमुत्तमः ।  
स एव च शिरो भूत्वा सहसा च विशिष्यते ॥ ८० ॥  
  
प्। ८४८)  
  
पञ्चविंशत् सहस्रं तु शिवज्ञानं हि लोहितः ।  
आचार्यः प्रथमः प्रोक्तः पञ्चाशन्तु सहस्रकी ॥ ८१ ॥  
  
मध्यमाचार्य इत्युक्तो लक्षाध्यायी तदुत्तमः ।  
आगमानां च सर्वेषां सारात्साराख्यतन्त्रकम् ॥ ८२ ॥  
  
तस्मादध्ययनादस्य सर्वाङ्गकविदां वरः ।  
केवलं भक्तिमार्गे च दानं प्रोक्तमिहागमे ॥ ८३ ॥  
  
समयादिदेशिकान्तं तु वैशिष्यादिकवत्फलम् ।  
दानधर्मादि पूजासु वै वैशिष्यमिष्यते ॥ ८४ ॥  
  
कृपया पाणिना दानं शिवभक्त समं भवेत् ।  
  
इत्यचिन्त्य विश्वसादाख्ये पुण्य निर्णयविधिर्द्विपञ्चाशत्पटलः ॥  
