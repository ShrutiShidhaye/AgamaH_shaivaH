+++
title = "३३"

+++
  
  
  
प्। ६०५)  
  
समाधिर्वक्ष्यते सूक्ष्मे सर्वद्वन्द्व विवर्जितः ।  
ज्ञानमेव समाधिः स्यात् तद्विशुद्धस्तथोच्यते ॥ १ ॥  
  
जाग्रत्स्वप्नसुषुप्तान्ते तत्सम्बन्धमनित्यताम् ।  
एतत्तुरीयानीतं तु आत्मनो नित्यमेव तु ॥ २ ॥  
  
जाग्रादि द्विविधं ज्ञेयं भवमोक्षगतं तु यः ।  
समार्गमध्यमं ज्ञेयं भवमार्गमथोच्यते ॥ ३ ॥  
  
तत्तत्कर्मानुसारेण जरा साधोमुखं भवेत् ।  
मुखे जाग्रमिति ज्ञेयं तस्मात्स्वप्नकृतान्तुकम् ॥ ४ ॥  
  
हृदयादि समारभ्य नाभ्यन्तं तु सुषुप्तमम् ।  
तस्मादधस्तुरीयं तु तस्यातीयं तु लिङ्गकम् ॥ ५ ॥  
  
प्। ६०६)  
  
जाग्रादिस्थानमेवं हि प्रवर्तक मिहोच्यते ।  
जाग्रत्काले त्वचो व्यप्ति स्वप्ने वक्त्रं तथैव च ॥ ६ ॥  
  
सुषुप्ते मांसदाव्याप्तिस्तुर्ये मेदसि स्थितः ।  
तदन्तस्तु तदातीत जीवव्याप्त प्रकीर्तिताः ॥ ७ ॥  
  
श्रोत्रत्वक्चक्षुर्जिह्वा च प्राणानाञ्चैव पञ्चकम् ।  
शब्दस्पर्शं च रूपं च रसो गन्धश्च पञ्चमम् ॥ ८ ॥  
  
वाक्पादपाणिपायूपस्थं चैव तु पञ्चमम् ।  
वचनादानगमन विसर्गानन्द पञ्चकम् ॥ ९ ॥  
  
प्राणस्वपानो व्यानश्च उदानश्च समानकः ।  
नागः कूर्मश्च कृकरो देवदत्तो धनञ्जयः ॥ १० ॥  
  
प्। ६०७)  
  
मनोबुद्धिरहङ्कारः श्चित्तं क्षेत्रज्ञ एव च ।  
रागमायाकलाविद्या नियतिः काल एव च ॥ ११ ॥  
  
शब्दादित्वच दीर्घश्च घ्राणादींश्च मनादिकम् ।  
रा * * कामत्पर्यन्तम् एकत्रिंशच्च स्वप्नके ॥ १२ ॥  
  
सञ्ज्ञतैस्तैरेव * * * प्रतिसञ्च स्वप्नकम् ।  
जाग्रे विषयभुक्तिश्च स्वप्नो न स्त्यागतिस्तकम् ॥ १३ ॥  
  
अयसाग्नि समायोगाद्वायोग्निश्चवदायसम् ।  
तद्वश्चैतन्यये यागः करणादिनाम् ॥ १४ ॥  
  
प्राणादि चैव चित्तं च वागादीश्च तथैव च ।  
अष्टादश सुषुप्तौ तु वर्तते नन्दिकेश्वर ॥ १५ ॥  
  
प्। ६०८)  
  
आत्मा प्राणा च विद्या च तुरीयमिति कीर्तितम् ।  
चैतन्यमात्रमेकन्तु * * * तं महोदयम् ॥ १६ ॥  
  
किं तु गुह्यतमं वक्ष्ये शृणुत्वं नन्दिकेश्वर ।  
आत्मनोऽपि यवान्भोक्तुं प्रकृतिर्ह्यतिवर्धनम् ॥ १७ ॥  
  
प्रकृतानि यद्रानि स्यात् सावस्था साग्र उच्यते ।  
विनाकरण देहानां व्यापरैरात्मनः कृतिः ॥ १८ ॥  
  
वृत्तिर्मानसस्वप्नो वस्थाभावेषु केवलम् ।  
स्वस्थं विषयसङ्गोश्च खेदलीन्नेयमात्मनि ॥ १९ ॥  
  
मनः कृतिश्च निश्चेष्टा सुषुप्तन्नन्दिकेश्वर ।  
नमो व्यापारहीने तु चित्ताविद्यागमागति ॥ २० ॥  
  
प्। ६०९)  
  
अष्टादशमदृश्यानामष्टयोदृष्टि दृश्ययोः ॥ २१ ॥  
  
स्वयं वेद्योपरं ज्योति ज्ञानरूपो महत्प्रभुः ।  
स्थूलं सूक्ष्मं च सुसूक्ष्मं च अतिवृत्तिं तथान्तिकम् ॥ २२ ॥  
  
स्थूलं जागृ सञ्ज्ञेयं सूक्ष्मं स्वप्न मिहोच्यते ।  
सुषुप्तिस्तु सुसूक्ष्मं स्यादिति सूक्ष्मं तुरीयकम् ॥ २३ ॥  
  
ततोधिकं तुर्यातीतम् एवं पञ्चविधं स्मृतम् ।  
स्वप्नश्चैव सुषुप्तिश्च * * * तदधिं च वै ॥ २४ ॥  
  
जाग्रस्थानं प्रदृश्येत योगमह्यस्तमक्रमात् ।  
जाग्रेदश्य प्रवृत्तिं च प्रत्याहारेण शाम्यति ॥ २५ ॥  
  
प्। ६१०)  
  
धारणाय जयेत्स्वप्न रन्ध्रनेनै सुषुप्तिकम् ।  
समाधिना तुर्यतीतं तुरीयं तु शिवेन तु ॥ २६ ॥  
  
जाग्रादिपञ्चावस्थायाम् अतीते ज्ञानरूपकम् ।  
सद्गुरोरुपदेशेन प्रकाशो न न संशयः ॥ २७ ॥  
  
एवं ज्ञात्वा विशेषेण समाधिं कारयेद्बुधः ।  
रूपशून्यमितिज्ञेयं समाधिरभिधीयते ॥ २८ ॥  
  
चित्तशुद्धिस्थितं कृत्वा शिवलक्षणमेव हि ।  
आनन्दं शिवयोगं तु शिवयोगं सदाभ्यसेत् ॥ २९ ॥  
  
नानन्दं शिवयोगं तु तच्च देहे व्यवस्थितम् ।  
आनन्दं जिह्वते जन्तोस्तस्मादानन्दमिच्छते ॥ ३० ॥  
  
प्। ६११)  
  
स्वरूपं हरितं शून्यं भासविभासितम् ।  
ज्ञानादिरहितं बुद्धिश्चित्ताहङ्कारनाशनम् ॥ ३१ ॥  
  
तमसा मनसा ध्यात्वा ताशयन्नाशभावनम् ।  
पापनाशः परामुक्तिर्यत्तत्संसारनाशनम् ॥ ३२ ॥  
  
चिन्तया रहितं यच्च आत्मनो मुक्तिरेव हि ।  
आनन्दान्तर्गता मुक्तिः तस्यैव तु न संशयः ॥ ३३ ॥  
  
नन्दनन्दक इत्युक्ते त्रैलोक्यज्ञानरूपकम् ।  
योगं वक्ष्येह्यरूपं च योगरूपमरूपकम् ॥ ३४ ॥  
  
सा दर्शनं स्वशेल्लिङ्गं स्पर्शलक्षणमारभेत् ॥ ३५ ॥  
  
इत्यचिन्त्यविश्वसादाख्ये (समाधि विधिः) त्रयस्त्रिंशत्पटलः ॥  
