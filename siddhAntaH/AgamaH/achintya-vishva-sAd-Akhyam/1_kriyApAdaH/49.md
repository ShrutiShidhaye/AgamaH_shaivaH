+++
title = "४९"

+++
  
  
  
प्। ८०६)  
  
अथ वक्ष्ये विशेषेण शिवरात्रि व्रतं पुनः ।  
शिवानन्दं च तत्सर्वं व्रतानामुत्तमोत्तमम् ॥ १ ॥  
  
ईप्सितानां च संसिद्ध्यै देव्या पूर्वमनुष्ठितम् ।  
न बाधा यमराजस्य किङ्करैरपि वर्धते ॥ २ ॥  
  
एतद्व्रतानुचारी तु नरकं च न पश्यति ।  
माघमासे चतुर्दश्यां कृष्णपक्षे विशेषतः ॥ ३ ॥  
  
तद्रात्रिश्शिवरात्रिस्तु सर्वपुण्य शुभावहा ।  
पूर्वेऽह्नि कृतसुस्नातः कृतकृत्य विधिश्शुचिः ॥ ४ ॥  
  
पश्चाच्च तस्य रात्रौ तु शिवलिङ्गं च पूजयेत् ।  
शिवानन्तं च सञ्जप्य कर्तव्यं नन्दिकेश्वर ॥ ५ ॥  
  
प्। ८०७)  
  
कृत्वा तु पञ्चशुद्धिं वै विधिना साधकोत्तमः ।  
खण्डूं शमासनं तत्र सन्निधीकृत्य संयुतः ॥ ६ ॥  
  
पाद्याचार्घ्यादिना पूज्य सन्निधीकृत्य तं शिवम् ।  
गन्ध ले तु चा सव्यं पिष्टेनोद्वर्तयेत्पुनः ॥ ७ ॥  
  
पञ्चामृतैः पञ्चगव्यैः तत्तदुक्त्याभिषेचयत् ।  
पवित्रैः पञ्चभिः कुर्यापञ्चाङ्गैस्तु क्रमेण तु ॥ ८ ॥  
  
पिष्टेन देवदेवेशम् उद्वर्त्य च पुनः पुनः ।  
पूर्णेन चापि पिष्टेन रजसा स्थूपितेन च ॥ ९ ॥  
  
वस्त्रेण शोधितेनैव साधयेदुदकेन च ।  
नालिकेरोदकेनैव तत्पश्चादभिषेचयेत् ॥ १० ॥  
  
प्। ८०८)  
  
शुद्धवस्त्रेण सम्मार्ज्य लिङ्गं वै पीठिकान्वितम् ।  
शुद्धेन वाससा चापि सम्मार्ज्याथ विधानवित् ॥ ११ ॥  
  
यामः प्रति पृथग्द्रव्यैः गन्धाद्यैश्च शिवं यजेत् ।  
चन्दनागरुकर्पूर कुङ्कुमाद्यैश्च भक्तितः ॥ १२ ॥  
  
बिल्वैश्च जातिभिश्चैव मल्लिकोत्पलपङ्कजैः ।  
दूर्वाक्षत तिलैर्वापि संयुक्त्या सम्यगर्चयेत् ॥ १३ ॥  
  
गद्गुलुं गुरुनिर्यासं सज्जसारञ्च धूपयेत् ।  
स घृतेनेन्द्र संयुक्तं वर्तिनाज्यकसंयुता ॥ १४ ॥  
  
दीपमारात्रिकं विद्याद्विधिना नन्दिकेश्वर ।  
पूर्वे तु पायसं यामे द्वितीये कृसरं भवेत् ॥ १५ ॥  
  
प्। ८०९)  
  
शुद्धान्नं च तृतीये तु चतुर्थे शुद्धमन्नकम् ।  
अशेषैर्व्यञ्जनैर्युक्तं महाहविर्निवेद्य च ॥ १६ ॥  
  
घृतं च शर्करा चैव घृतसाराभिमिश्रितम् ।  
ताम्बूल मुखवासानि दापयेन्नन्दिकेश्वर ॥ १७ ॥  
  
आरात्रिकं प्रदीपं च धूपयुक्तं च दापयेत् ।  
शिवाग्नौ होमः कर्तव्यः कुण्डे वा स्थण्डिलेपि वा ॥ १८ ॥  
  
शिवाग्नेर्हृदि सङ्कल्प्य चासनं विधिना गुरुः ।  
सम्पूज्य तत्र देवाय जुहुयाज्ज्वलितानले ॥ १९ ॥  
  
समिदाज्यादिभिर्लाजतिलैर्मूलाङ्गब्रह्मभिः ।  
शिवाद्दशांशतोन्येषां मन्त्राणामाहुतिर्भवेत् ॥ २० ॥  
  
प्। ८१०)  
  
दशादि दशवृद्ध्या तु यावत्पञ्चाशदाहुतिः ।  
पूर्णां कृत्वा शिवेनैव निश्छिद्र परिपूरणा ॥ २१ ॥  
  
द्वन्दयित्वा तु तद्भस्म देवेशमभिवन्द्य च ।  
पूजयेत्पुनरेवेशं यामः प्रति पुनः पुनः ॥ २२ ॥  
  
देवं पूर्ववदभ्यर्च्य गुरुपूजां ततो नयेत् ।  
दक्षिणां च ततो दद्याद्वित्तशाठ्यं विवर्जयेत् ॥ २३ ॥  
  
लिङ्गिनश्शिवभक्तांश्च ब्राह्मणा न तिथीनपि ।  
पूजयेद्भक्तितः शक्त्या पूजां सम्यक् समाप्य च ॥ २४ ॥  
  
विष्णुब्रह्मसमं देवं शिवं परमकारणम् ।  
संस्मृत्याथ भवेत्पूर्णः देवीं चापि रमां समाम् ॥ २५ ॥  
  
प्। ८११)  
  
सरस्वत्या रमां चापि संस्मृतापि च यद्भवेत् ।  
तत्पापमखिलं चापि शिवज्ञान प्रदायकम् ॥ २६ ॥  
  
शिवं चैव गुरुं चैव केवलं मनुजस्त्वसौ ।  
एवं स्मृत्वा तु यत्मापं कृतं तदखिलं पुनः ॥ २७ ॥  
  
शिवमायाति तद्रात्रिः पापमात्रं न संशयः ।  
शिवरात्रिसमं पुण्यं न भूतं न भविष्यति ॥ २८ ॥  
  
सर्वपापहरं नित्यं व्रतानामुत्तमोत्तमम् ।  
  
इत्यचिन्त्य विश्वसादाख्ये शिवरात्रिपूजाविधिः पञ्चाशत्पटलः ॥   
