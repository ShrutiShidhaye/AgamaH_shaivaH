+++
title = "०९"

+++
  
  
  
प्। १६६)  
  
शृणु वक्ष्ये विशेषेण सूर्यार्घ्यं चापि पूजनम् ।  
आचम्य विधिवत्सव्यी कराङ्गन्यासमारभेत् ॥ १ ॥  
  
हृदयादस्त्रपर्यन्तं देहन्यासमतः परम् ।  
सूर्यात्मानं स्वयं ध्यात्वा साधयेदर्घ्यभाजनम् ॥ २ ॥  
  
आसने प्राङ्मुखो भूत्वा मण्डलं वृत्तमाचरेत् ।  
स्वहस्तं वापि तत्कृत्वा आचामं शुद्धभूतले ॥ ३ ॥  
  
गोमयेन जलेनापि लेपयेद्रविमण्डलम् ।  
अस्त्रेण प्रोक्षयेत्तत्र रक्तचन्दनवारिभिः ॥ ४ ॥  
  
ताम्रपात्रे जले पूर्य रक्तचन्दनतण्डुलैः ।  
रक्तपुष्पैः कुशैर्दर्भैः तिलसर्षपतण्डुलैः ॥ ५ ॥  
  
प्। १६७)  
  
ललाटकोष्ठबिन्दुं च निक्षिपेदमृताकृतिम् ।  
अङ्गैरादित्यमभ्यर्च्य कवचेनावगुण्ठनम् ॥ ६ ॥  
  
अस्त्रेण रक्षणं कृत्वा जानुभ्यामवनीं गतः ।  
आसक्तं प्रोद्धरेत्तत्र द्रव्यमण्डल दृष्टियुक् ॥ ७ ॥  
  
भक्तार्ध्यं च रवेर्दद्यान् मूलमन्त्रेण साधकः ।  
  
ॐ आं ह्रीं ह्रूं सं सूर्याय नमः ।  
ॐ हं खं खषोल्काय मूर्तये नमः ।  
  
मूर्तिमूर्तीश्वरं जप्त्वा दापयेदर्ध्यवारिचेत् ॥ ८ ॥  
  
देवपूजां समारभ्य गन्धपुष्पादिभिस्सह ।  
शिखोर्ध्वे पूजयेत्सम्यक् गुरुमण्डलमादृतः ॥ ९ ॥  
  
प्। १६८)  
  
हृदये भास्करं ध्यात्वा साङ्गावरणभासुरम् ।  
वहिः कल्पित बिम्बे च भानुं सोमे प्रपूजयेत् ॥ १० ॥  
  
दण्डिनं पिङ्गलं चैव द्वारपालं समर्चयेत् ।  
  
ॐ हं दण्डिने नमः ॥ ॐ अं पिङ्गलाय नमः ।  
ॐ अं गणपतये नमः । ॐ अं गुरुभ्यो नमः ॥  
  
ॐ ईशान्यां तु गणेशानम् आग्नेय्यां गुरुमावहेत् ॥ ११ ॥  
  
प्रभूतासनं तु जप्त्वैवं श्वेतपीठस्य मध्यमे ।  
  
ॐ हां प्रभूतासनाय नमः ॥  
  
आग्नेय्यां दिशि पर्यन्तं कोणेषु च यथा क्रमम् ॥ १२ ॥  
  
विमलासनमाराध्य परमाख्यं सुखं ततः ।  
  
प्। १६९)  
  
ॐ हाम् अं विमलाय नमः । ॐ अम् आराध्याय नमः ।  
ॐ अं परमसुखाय नमः ।  
  
तेषामुपरि सङ्कल्प्य श्वेतं भासुरकर्णिकम् ।  
  
ॐ अं पद्माया * * ॥  
  
दीत्तां सूक्ष्मां रुचं भद्रां विभूतिं विमलां तथा ॥ १४ ॥  
  
अमोघा विद्युता चैव तन्मध्ये सार्वतो मुखम् ।  
पूर्वादीशान्त मध्ये च नवशक्तीर्यजेत्क्रमात् ॥ १५ ॥  
  
ॐ रां दीप्तायै नमः ॥ ॐ रीं सूक्ष्मायै नमः ।  
ॐ रं रुचायै नमः ॥ ॐ रूं भद्रायै नमः ॥  
ॐ रैं विभूत्यै नमः । ॐ रैं विमलायै नमः ॥   
  
प्। १७०)  
  
ॐ रौम् अमलायै नमः ॥ ॐ रौं विद्युतायै नमः ।  
ॐ रीं सर्वतो मुख्यै नमः ।  
  
सर्वतोमुखि सर्वस्था लोकयेयुः समन्ततः ।  
उपर्यर्कासनं ज्ञात्वा तस्यास्त्रं मन्त्रमर्चयेत् ॥ १६ ॥  
  
ॐ अम् अर्कासनाय नमः ॥  
  
श्वेत पङ्कजसंरूढं मायापुष्पनिभं शुभम् ।  
ज्वलरक्तातितेजस्य मण्डलान्तर्व्यवस्थितम् ॥ १७ ॥  
  
अनेकदीपसङ्काशं मणिमौलिविराजितम् ।  
रक्तांशुकपरीधानं रक्तचन्दनचर्चितः ॥ १८ ॥  
  
वाहुमूलगतश्वेत पुण्डरीककरद्वयम् ।  
हारकेयूरकटकं मुद्रायुक्ताङ्गुलं शुभम् ॥ १९ ॥  
  
प्। १७१)  
  
एकाननं विशालाक्षं द्विभुजं भास्करं विभुम् ।  
सहस्ररश्मिसंयुक्तं चिन्तयेन्मूर्तिरूपिणम् ॥ २० ॥  
  
ॐ अं खषोल्काय सूर्याय मूर्तये नमः ॥  
  
कराभ्यामञ्जलिं पूर्य ललाटाकृष्टवन्धुना ।  
व्यापकं मूलमन्त्रेण कुर्यादारोपणं तदा ॥ २१ ॥  
  
ॐ हां ह्रीं हौं सौं सूर्याय नमः ॥  
  
आहानं स् अन्निधानं निरोधाना व गुण्ठनम् ।  
स्थापनं चैव मूर्तीनां मुद्रया भावयेत्तदा ॥ २२ ॥  
  
प्रीत्यर्थं ग्रहराजाय बिन्दुमुद्रां प्रदर्शयेत् ।  
मुदिता तृमुद्रैते अत्र वै विहिता हि सा ॥ २४ ॥  
  
प्। १७२)  
  
एकत्वस्याप्यसं चिन्त्यं सकलीकरणं पुनः ।  
खषोल्किना तदाकुर्यात्तदा चाचमनीयकम् ॥ २५ ॥  
  
शिरोर्घ्यं गन्धपुष्पं च धूपं दीपं चरुं तदा ।  
पिनाकं पत्रमुद्रां च दर्शयेत्साधकोत्तमः ॥ २६ ॥  
  
अङ्गानि सौम्यरूपाणि द्विभुजान्युज्वलानि च ।  
वरदाम्बुज हस्तानि डाडिमी सन्निभानि च ॥ २७ ॥  
  
भास्करस्याङ्गरूपाणि भावयेन्नन्दिकेश्वर ! ।  
ज्वलत्पावकसङ्केशं द्विनेत्रं चोग्रविह्वलम् ॥ २८ ॥  
  
दंष्ट्रा करालवदनं विघ्नौघोत्तर्जनोत्तमम् ।  
भास्करस्य स्वरूपं च चिन्तयेद्भक्ति संयुतः ॥ २९ ॥  
  
प्। १७३)  
  
ॐ सं हृदयाय नमः ॥ ॐ अम् अर्काय शिरसे नमः ॥  
  
अग्नीशदलयोरन्ते सम्यगभ्यर्च्य साधकः ।  
नै-ऋत्यां वायुदिग्भागे शिखां वर्म च पूजयेत् ॥ ३० ॥  
  
ॐ रं भूर्भुवःस्वरोम् ॥ ज्वालिनी शिखायै नमः ।  
भुं कवचाय नमः ॥ ॐ हां नेत्राभ्यां नमः ॥  
  
ॐ अस्त्राय नमो भद्राक्ष्युत्तरतो यजेत् ॥  
  
हृदादीनां च कर्णांश्च धेनुमुद्रां प्रदर्शयेत् ॥ ३१ ॥  
  
अस्त्रस्य त्रासनीमुद्रान्देवीभ्यां योनिमुद्रया ।  
उषां देवीं दक्षभागे प्रत्युषां वामपार्श्वके ॥ ३२ ॥  
  
प्। १७४)  
  
द्विभुजां च द्विनेत्रां च सरोजवदनान्विताम् ।  
सर्वाभरण संयुक्तां सर्वलक्षण संयुताम् ॥ ३३ ॥  
  
उभयोस्तु * * * त्वा पूजयेत्साधकोत्तमः ।  
  
ॐ ह्रीम् उषादेव्यै नमः ॥ ॐ ह्रीं प्रत्युषायै नमः ॥ ३४ ॥  
  
सोमपूर्वदले चेषा संसोमाय नमोऽन्तकम् ।  
बुधं दक्षिणदिक्पात्रे बुधायाथ नमोऽन्तकम् ॥ ३५ ॥  
  
पश्चिमेपि दलाग्रे तु बृं बृहस्पतये नमः ।  
  
पुष्टि वर्धनकरी । दिनेशोर्घ्य पूजातस्मादिनादिषु मदीय समर्चनेऽपि ।   
सूर्यार्चनं च करणाय * * * * मध्ये सदे ॥  
  
इत्यचिन्त्य विश्वसादाख्ये सूर्यपूजाविधि दशमः पटलः ॥  
