+++
title = "४४"

+++
  
  
  
अथ वक्ष्ये विशेषेण चास्त्रेणैवा भिषेचनम् ।  
भूभुजानान्नराणां च वन्ध्यादीनां च योषिताम् ॥ १ ॥  
  
महा ना यन्त्रितानां सद्यः शान्तिप्रदं शुभम् ।  
सौभाग्यलक्ष्मीविजय काम्यधर्मादि सिद्धिदम् ॥ २ ॥  
  
ॐ श्रीं पूर्वमुच्चार्य फं ग्रन्थिं हुं फण्णमः ।  
ॐ हृदयाय हुं फण्णमः । ॐ श्रीं श्लीं शिरसे हम्फण्णमः ॥ ३ ॥  
  
प्। ७४१)  
  
ॐ श्रीं कवचाय हुम्फण्णमः ॐ हुं नेत्रेभ्यो हुं फण्णमः ।  
मन्त्रं सकृत्समुच्चार्य शरीरे विन्यसेद्गुरुः ॥ ४ ॥  
  
ॐ अङ्गादिविन्यसेत् पञ्च ओङ्कारादिनमोन्तकम् ।  
पद्ममष्टदलैर्युक्तं कृत्वा चास्त्रं समुच्चरेत् ॥ ५ ॥  
  
चतुरश्रे मण्डले वा पद्ममण्डलितेऽपि वा ।  
तारासनस्थदेवेशं दशबाहुसमन्वितम् ॥ ६ ॥  
  
पञ्चवक्त्रयुतं चैव दशश्रोत्र समन्वितम् ।  
अर्घ्यं प्रति त्रिणयनं जटामकुट संयुतम् ॥ ७ ॥  
  
दंष्ट्राकरालमत्युग्रं महानादं महाबलम् ।  
जिह्वाभिर्लेलिहानं तं सूर्यकोट्ययुतप्रभम् ॥ ८ ॥  
  
प्। ७४२)  
  
एवं पाशुपतं चास्त्रं विघ्नसङ्घातनाशनम् ।  
अणिमामध्यमासीनं पूजयेत्परमेश्वरम् ॥ ९ ॥  
  
लक्षमन्त्रस्य जपतः संसिद्धिर्भवति ध्रुवम् ।  
अथवा जपमात्रेण सिद्धं कार्यं ततः शृणु ॥ १० ॥  
  
मारणादिषु कार्येषु बिन्दुनादविहीनकम् ।  
भुक्तिमुक्त्योश्च संसिद्धिर्बिन्दुनाद समन्वितम् ॥ ११ ॥  
  
प्रणवं वह्निपित्रेऽपि श्रीकारं चैवकेदले ।  
पकारं नै-ऋते भागे श्रीकारं वायुगोचरे ॥ १२ ॥  
  
देवनेत्रेषु हुङ्कारं फट्कारं सोमदिग्दले ।  
एवं विन्यस्य सम्पूज्य विधिना होममादिशेत् ॥ १३ ॥  
  
प्। ७४३)  
  
वह्नौ तु संस्कृते तत्र नवात्मा भुक्तिभिस्ततः ।  
मधुत्रयैर्होमकार्यं मन्त्रराजाय वै भवेत् ॥ १४ ॥  
  
अष्टाधिकशतं तत्र होमं कुर्यात्प्रयत्नतः ।  
तथाविधिं विधानेन पुर्वं कलशपूरणम् ॥ १५ ॥  
  
प्रणवासनं च सम्पूज्य पूर्ववन्नन्दिकेश्वर ।  
अष्टोर्ध्वशतमन्त्रेण पूजयेदस्त्रराजकम् ॥ १६ ॥  
  
पूर्ववत्कलशेनैव स्नापयेच्छिष्यमूर्धनि ।  
वेदघोषैश्च वादित्रैः स्तोत्रैर्मङ्गलवाचकैः ॥ १७ ॥  
  
बहुशिष्यादि वस्त्रादीन् हेमरत्नादिभूषणम् ।  
देशिकाय पुरस्कृत्य दद्यात्प्रीत्यर्थ सिद्धये ॥ १८ ॥  
  
प्। ७४४)  
  
एवम् अस्त्राभिषेकश्च महापापौघनाशनः ॥ १८ १।२ ॥  
  
इत्यचिन्त्यविश्वसादाख्ये अस्त्राभिषेकविधिः चतुश्चत्वारिंशत्पटलः ॥  
