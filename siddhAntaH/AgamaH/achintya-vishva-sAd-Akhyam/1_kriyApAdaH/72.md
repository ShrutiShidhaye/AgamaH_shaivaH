+++
title = "७२"

+++
  
  
प्। १०८५)  
  
प्रतिष्ठाविषये तत्र वक्ष्यते नन्दिकेश्वर ! ।  
वास्तुदेवं समभ्यर्च्य मण्डलैरपि संयुते ॥ १ ॥  
  
ईशस्त्वाग्नित्रकं चैव पुत्ररोगौ मरुद्दिभः ।  
ईशादीशान्तकोणेषु सार्धद्विपदनायकाः ॥ २ ॥  
  
पर्जन्याद्यास्सपदिकाः पूर्ववन्नन्दिकेश्वर ! ।  
आपाद्याः पदयुग्मं वा भवत्येव विशेषतः ॥ ३ ॥  
  
भानुभागा मरीचाद्या ब्रह्मा षट्त्रिंशदंशतः ।  
चरक्याद्या बहिःपूज्या स्कन्दाद्या अपि पूज्यवत् ॥ ४ ॥  
  
स्वतन्त्रविहितैर्मन्त्रैः स्मृता वा तदनन्तरम् ।  
पूर्वकाद्याश्च रुद्रश्च स्वभूपद्मे यजेत्क्रमात् ॥ ५ ॥  
  
प्। १०८६)  
  
कूपस्य वारुणे भागे मण्टपे च समर्चयेत् ।  
पूर्वोदित विधानेन रौप्यनागाष्टकावृतम् ॥ ६ ॥  
  
भुक्त्वा ते च बलिं दत्वा कूपे रत्नादि निक्षिपेत् ।  
प्रोक्षयेदम्बुना शान्त्यै यजमानं ततो गुरुः ॥ ७ ॥  
  
गुरुं सन्तोषयेत्कर्ता गोहिरण्याम्बरादिभिः ।  
भोजनादि ततो दद्याद्यथा सामर्थ्यमर्थिनाम् ॥ ८ ॥  
  
खातान्नामपि सर्वेषां कूपवत्कार्य निष्कृतिः ।  
क्षेपणं भवनं यच्च सव्यासव्येन सम्मतम् ॥ ९ ॥  
  
इत्यचिन्त्य विश्वसादाख्ये कूपादि प्रतिष्ठाविधिश्चतुस्सप्ततितमः पटलः   
