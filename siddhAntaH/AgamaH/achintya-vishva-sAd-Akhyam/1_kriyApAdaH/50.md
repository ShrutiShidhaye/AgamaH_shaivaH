+++
title = "५०"

+++
  
  
  
प्। ८१२)  
  
माघमासे तु माघर्क्षे कुर्याद्वै घृतकम्बलम् ।  
कपिलाज्यं नवप्रस्थं कृमिकीटादिवर्जितम् ॥ १ ॥  
  
नीतं नूतनं संशुद्धं सुगन्धं दीपयेद्गुरुः ।  
अस्त्रेण निक्षिपेत्तोयं वारुणं बीजमुच्चरन् ॥ २ ॥  
  
तदाज्यं पिण्डवत्कृत्वा शिवेन तदनन्तरम् ।  
पञ्चामृतैः पञ्चगव्यैः विशेषस्नपनं भवेत् ॥ ३ ॥  
  
अष्टागन्धेन तोयेन विदध्याच्छिवमव्ययम् ।  
कृत्वा विशेषपूजां च स्थापयेच्छिवमव्ययम् ॥ ४ ॥  
  
गन्धधूपादिभिश्चैव हृन्मन्त्रं सम्यगुच्चरेत् ।  
घृते सम्पातहोमं च पवित्रारोपवर्त्मना ॥ ५ ॥  
  
प्। ८१३)  
  
कृत्वा संस्थापयेत् कुम्भं स्थण्डिले सापिधानकम् ।  
कवचेनावकुण्ठ्याथ प्रातर्मध्याह्नमेव च ॥ ६ ॥  
  
सम्पूज्य पूर्ववद्देवं स्नपनादि समन्वितम् ।  
विशेषेणार्चयित्वा तु सर्वालङ्कार संयुतम् ॥ ७ ॥  
  
धामप्रदक्षिणं कृत्वा शिवमन्त्रं समुच्चरन् ।  
लिङ्गं सर्वत्र चालिप्य पीठान्तं सर्वपीठकम् ॥ ८ ॥  
  
गन्धाद्यैरर्चयित्वा तु कम्बलेन च वेष्टयेत् ।  
दद्याद्देवं बहिश्शम्भोः ताम्बूलेन समन्वितम् ॥ ९ ॥  
  
सन्ध्यान्ते वा परेद्युर्वा कम्बलाद्यं विसृज्य च ।  
पूर्ववत्पूजयेद् देवं गुरुं सम्पूजयेत्तदा ॥ १० ॥  
  
प्। ८१४)  
  
दक्षिणां दापयेत्तस्य यथा विभव विस्तरम् ।  
अयुगं चरमं पूर्वे कर्तव्यं वा नवाचरेत् ॥ ११ ॥  
  
घृतकम्बलदानेन सर्वसिद्धिं समाप्नुयात् ।  
  
इत्यचिन्त्य विश्वसादाख्ये घृतकम्बलविधिः एकपञ्चाशत्पटलः ॥  
