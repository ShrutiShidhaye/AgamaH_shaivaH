+++
title = "६०"

+++
  
  
स्थापनं तव नन्दीश ! भुक्तिमुक्तिफलप्रदम् ।  
त्रिणेत्रं चतुर्भुजं शान्तं कृताञ्जलि पुटस्थितम् ॥ १ ॥  
  
प्। ९७८)  
  
मृगं च परशुं चैव करालम्बित वेत्रकम् ।  
जटामकुट संयुक्तं नमाशुश्रिं * * * * खम् ॥ २ ॥  
  
वामे तु सुयशादेवी संयुक्तं लक्षणान्वितम् ।  
बालेन्दुशेखरं चैव कालकण्ठविराजितम् ॥ ३ ॥  
  
बालसूर्य प्रतीकाशं रुद्राक्षैर्लक्षणान्वितम् ।  
देवीं च श्यामवर्णाभां सर्वालङ्कारसंयुताम् ॥ ४ ॥  
  
अङ्कुरं रत्नविन्यासमधिवासादिकं तथा ।  
शयनारोपणं चैव पूर्ववन्नन्दिकेश्वर ॥ ५ ॥  
  
देवस्य पुरतः कुम्भान्वेदिमुद्दिश्य वर्धनीम् ।  
वसुकुम्भान् न्यसेद्दिक्षु * * रांश्चापि पूजयेत् ॥ ६ ॥  
  
प्। ९७९)  
  
त्रितत्वमष्टमूर्तिश्च मूर्तीशान् शिववन् न्यसेत् ।  
वामबीजाङ्ग संयुक्त देवं देव्याश्च शक्तिमत् ॥ ७ ॥  
  
होमकर्म विधातव्यं पूर्ववद्रत्नगर्भकम् ।  
प्रभाते मूर्तिपैस्सार्धं स्नापयेद्विधिना गुरुः ॥ ८ ॥  
  
गन्धपुष्पादिकं सर्वं नैवेद्यान्तं तथैव च ।  
ततः प्रभृतिनन्दीशमर्चयेद्भक्ति संयुतः ॥ ९ ॥  
  
इत्यचिन्त्यविश्वसादाख्ये नन्दिकेश्वरस्थापनविधिः षष्टितमः पटलः ॥  
