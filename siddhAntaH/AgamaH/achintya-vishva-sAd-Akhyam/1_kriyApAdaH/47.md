+++
title = "४७"

+++
  
  
अथ वक्ष्ये विशेषेण भक्तानां पूजनं तथा ।  
मोक्षार्थिनां मोक्षदं च धनार्थिनां धनप्रदम् ॥ १ ॥  
  
जयार्थिनां जयकरं पुत्रेप्सूनां च पुत्रदम् ।  
रोगिणां रोगनाशं च भक्तिहीनस्य भक्तिदम् ॥ २ ॥  
  
अज्ञाने ज्ञानदं चैव सर्वशक्तिकरं परम् ।  
स्थावरं जङ्गमं चैव द्विविधं शिवपूजनम् ॥ ३ ॥  
  
प्। ७७५)  
  
लिङ्गादिपूजनं तत्र परिवारं नन्दिकेश्वर ।  
  
पूजाकालेऽपि सान्निध्यं स्थावरे शिव तेजसि ।  
जङ्गमे सर्वकालं च सान्निध्यं कुरुते शिवः ॥ ५ ॥  
  
जङ्गमस्याव मानेन स्थावरं निष्फलं भवेत् ।  
दीक्षायोग्यस्तु जातीनां दीक्षितस्य विशेषतः ॥ ६ ॥  
  
जातिभेदविशेषोऽस्ति दीक्षितानां तु सर्वदा ।  
वागीश्वरीगर्भदेहं गत्वा तु शिवपुत्रकः ॥ ७ ॥  
  
तस्यापत्यत्व सिद्धत्वाच्छैव इत्यभिधीयते ।  
मलत्रयस्य नाशत्वाद् विज्ञान कलनादपि ॥ ८ ॥  
  
प्। ७७६)  
  
श्रेष्ठत्वं विद्यते तस्य भवेदेको विशेषतः ।  
यस्य चित्तं शिवे लीनं तस्य जात्यादिकं स्मरन् ॥ ९ ॥  
  
शिवलिङ्गे शिलाबुद्धिं कुर्वाणस्स हि पातकी ।  
ज्ञान वैराग्य भक्तिश्च दीक्षितस्य च चिह्नकम् ॥ १० ॥  
  
नामभेदादयोप्यत्र पूर्वजातिवशात्पुरा ।  
प्रोक्तं तत्रापि यत्कार्यं शृणुत्वं नन्दिकेश्वर ॥ ११ ॥  
  
राजतं ताम्रकं चापि सीसमायसकं तथा ।  
वेधको घुटिकाद्याभिः सञ्जाताश्चानुयेत्तदा ॥ १२ ॥  
  
पूर्वरूपं च सञ्ज्ञानं चिह्नत्वं नामभेदकम् ।  
हेमत्वसिद्धौ सर्वं च विमानत्वं प्रपद्यते ॥ १३ ॥  
  
प्। ७७७)  
  
तस्माद्विप्रादिशूद्रान्तं दीक्षितानां न जातिकम् ।  
भक्तानां पात्रमुख्यत्वं शृणुत्वं नन्दिकेश्वर ॥ १४ ॥  
  
अनुपनीतः प्रथमो द्वितीयोऽप्युपनीतकः ।  
वेदाध्यायी तृतीयः स्यादग्निहोत्री चतुर्थकः ॥ १५ ॥  
  
यज्ञाद्यैश्चैव तत्रैव पञ्चमश्च प्रकीर्तितः ।  
सत्रयाजी तु षष्ठः स्याद् वेदान्ती सप्तमः स्मृतः ॥ १६ ॥  
  
उत्तरोत्तरतश्चैते श्रेष्ठा गुणसहस्रकाः ।  
मुख्य वेदान्त विदुषो कोटिश्रेष्ठश्च मत्प्रियः ॥ १७ ॥  
  
भक्त्या सदृशको नास्ति पुष्पजातिषु तद्दले ।  
सर्वथा दीक्षितानां तु सदृशो नास्ति लौकिके ॥ १८ ॥  
  
प्। ७७८)  
  
यथा शिवस्तथा भक्तो यथा भक्तस्तथा शिवः ।  
तस्मात्सर्वप्रयत्नेन दीक्षितानां च भोजनम् ॥ १९ ॥  
  
भोगमोक्ष प्रमाणत्वात् कारणं च मम प्रियम् ।  
शुद्धदेशे मनोरम्ये सालङ्कारयुते परे ॥ २० ॥  
  
मोक्षार्थिनामन्नित्यं पञ्चविंशति सम्मितान् ।  
शुद्धशैवान्समानीय गुरुवद्भक्तिसंयुतः ॥ २१ ॥  
  
आसनं पाद्यमाचामं स्नानवस्त्रादि दानकम् ।  
अन्नपानादिकं सर्वं शुद्धमानीय यत्नतः ॥ २२ ॥  
  
परस्परमसङ्कीर्णं भोजयेद्विधिवत्क्रमात् ।  
दिने दिने वा मासेवा वत्सरे वापि भोजयेत् ॥ २३ ॥  
  
प्। ७७९)  
  
वित्तानुसारतश्चापि पूजयेन्नन्दिकेश्वर ।  
मुक्तिः प्रसाद सञ्ज्ञात्वात्तत्रैव तु न संशयः ॥ २४ ॥  
  
त्रिंशद्भक्तजनस्यापि पूजयेद्भक्तिमान्यदा ।  
करोति श्रीर्महत्येव नात्र कार्या विचारणा ॥ २५ ॥  
  
इष्टकामस्य संसिद्धौ सप्तविंशद्दिनं भवेत् ।  
अष्टाविंशच्च पुष्ट्यर्थं भक्तानां पूजनं परम् ॥ २६ ॥  
  
विजये चापि त्रिंशच्च शत्रुनाशे च षोडश ।  
अष्टोत्तरशतं चापि सर्वशान्तिकरं भवेत् ॥ २७ ॥  
  
भूतव्याध्यादिसकलं भक्तपूजा विधानतः ।  
शान्तिं गच्छति तद्गेहं वक्ष्येहन्नन्दिकेश्वर ॥ २८ ॥  
  
प्। ७८०)  
  
पूर्व जन्मनि तत्रैव ब्रह्महा मद्यमांस भुक् ।  
सौख्यमस्माकमखिलं परेषामन्यसाधकम् ॥ २९ ॥  
  
परदोष प्रकाशेन परश्रीः क्षीयतोऽपि च ।  
गुरुमाहेश्वराणां च स्वर्णदानं विधीयते ॥ ३० ॥  
  
स पादैकाधिकं तद्वद् ज्ञानतोऽपि गतो भवेत् ।  
श्रीरुद्रैः पावमानीभिः नित्यं लिङ्गं प्रपूजयेत् ॥ ३१ ॥  
  
गुरुचित्तं सर्वसन्तापि चोष्णत्वरयुतो भवेत् ।  
चन्दनोशीरकर्पूरशीतलैरम्बुभिश्शिवम् ॥ ३२ ॥  
  
देवीं चापि सुसंस्थाप्य पूजयेच विशेषतः ।  
शान्तिहोमं तु कर्तव्यम् अष्टाविंशति भोजनम् ॥ ३३ ॥  
  
प्। ७८१)  
  
शिवभक्तांश्च सम्पूज्य गुरुपूजां च कारयेत् ।  
दिवसे नैव शान्तिः स्याद् भक्तिश्रद्धा समन्वितः ॥ ३४ ॥  
  
यो मोहाच्च गुरूंश्चैव परहृद्रोगकृन्नरः ।  
तस्य शीतज्वरं चैव कुष्ठं चैव भयङ्करम् ॥ ३५ ॥  
  
महोदरं वा गुल्मं च अतिसाराङ्घ्रिरोगकाः ।  
रोगभेदाच्च सञ्जाता व्याधयस्तत्र शान्तये ॥ ३६ ॥  
  
अभिषेकं पुरा कृत्वा शान्तिहोमं समाचरेत् ।  
अष्टाविंशतिभक्तानां भोजनं साङ्गकं भवेत् ॥ ३७ ॥  
  
कुष्ठे तु राजतं दानं रत्नदानं भगन्दरे ।  
उपानं वाहनं चापि पादरोगे च दापयेत् ॥ ३८ ॥  
  
प्। ७८२)  
  
पादस्य वसुदानं च विशेषेण प्रशस्यते ।  
विस्रब्धस्य विषाधानमभक्ष्यस्य व भक्षणम् ॥ ३४ ॥  
  
अपथ्य भोजनाच्चैव देवद्रव्यापहारतः ।  
फ्लन्दिलम्बश्रयञ्चेयः क्षुद्बाधां चापि जायते ॥ ३५ ॥  
  
बह्वाशनोऽप्यभक्षाणां भक्षणाच्चापि जायते ।  
अष्टोत्तरं च पञ्चाशत् भक्तानां भोजनं भवेत् ॥ ३६ ॥  
  
शिवपूजा शान्तिहोमो गुरुपूजा तथैव च ।  
स्वर्णस्य निष्कसप्तेन दानाद्गच्छन्ति शान्तिकम् ॥ ३७ ॥  
  
ज्ञानहीनस्य चक्षूंषि प्राणिनामुद्धरेन्नरः ।  
परदारांश्च रागाच्च निरीक्षेत च शोधनात् ॥ ३८ ॥  
  
प्। ७८३)  
  
कूटसाक्षी गुरुद्रोही नेत्ररोगी च जायते ।  
महाभिषेक पूजां च शिवलिङ्गं विधाय च ॥ ३९ ॥  
  
शान्तिहोमं समारभ्य नेत्रमन्त्रेण होमयेत् ।  
उपदानं च देवाय भक्तिश्रद्धा समन्वितः ॥ ४० ॥  
  
अष्टपञ्चाशद्भक्तानां भोजनं तु विधीयते ।  
यथाशक्ति स्वर्गदातं पायसान्नं च दापयेत् ॥ ४१ ॥  
  
नेत्ररोगादयश्चापि नेत्रं गच्छन्ति निश्चयः ।  
अन्नापहारिणो नित्यं जीर्णत्वं प्रतिपद्यते ॥ ४२ ॥  
  
महाभिषेकमीशस्य कृत्वा वै शान्तिहोमकम् ।  
अष्टाविंशतिभक्तानां भोजनाच्छान्तिमृच्छति ॥ ४३ ॥  
  
प्। ७८४)  
  
परदाराभिगमनात् तिर्यग्योनिषु मैथुनात् ।  
कन्या संयोगश्चापि विधवायास्तथैव च ॥ ४४ ॥  
  
गुरुतल्पगतिं स्मृत्वा प्रमेहाद्यैस्तथैव च ।  
तिर्याज्ञर्यादिभिश्चैव शर्करा मधुभोगकैः ॥ ४५ ॥  
  
एवमादिभी रोगैश्च बाधा चैव भवेत्तदा ।  
महाभिषेकमीशस्य भक्त्या कुर्यात्समाहितः ॥ ४६ ॥  
  
अघोरास्त्रेण मन्त्रेण होमं कुर्याद्विचक्षणः ।  
त्रिंशद्भक्तांश्च सम्पूज्य होमयेन्नन्दिकेश्वर ॥ ४७ ॥  
  
रसभस्म तु संसेव्यं पाशशान्त्यै दिने दिने ।  
मोहाद्भ्रात्रीं च जननीमभिगच्छेन्नराधमः ॥ ४८ ॥  
  
प्। ७८५)  
  
मधुमेहमनः पीडास्यान्नात्र कार्या विचारणा ।  
शिवपूजा च कार्या तु अघोरास्त्रेण होमयेत् ॥ ४९ ॥  
  
अघोररूपतो जप्त्वा पश्चाद्भक्तांश्च भोजयेत् ।  
द्वादशाथ शतं तत्र भक्तानां भोजनं भवेत् ॥ ५० ॥  
  
गुरुपूजा च कर्तव्या शान्तिमायुः प्रयच्छति ।  
विमुखस्य गुरोराज्ञामन्यायेनान्य जिह्मकम् ॥ ५१ ॥  
  
छेदनं पुरुषोक्तिं वाप्यसत्यस्य च सादिकम् ।  
करोति तस्य रोगाश्च मुखे भवति च ध्रुवम् ॥ ५२ ॥  
  
तस्य शान्त्यै शिवं पूज्य चिन्तामणिविचित्रकैः ।  
होमेन शान्तिमागच्छेत् भक्तानां भोजनेन च ॥ ५३ ॥  
  
प्। ७८६)  
  
चतुरशीति भक्तानां भोजनाच्छान्तिरुच्यते ।  
गुरुदोषश्रवादेव शुभबोधशिरस्तथा ॥ ५४ ॥  
  
अशुभत्वस्य बोधत्वादश्रोतव्यस्य सात्विकः ।  
कर्णकुन्तनयुक्तश्चेद् व्याधिर्वायुश्च जायते ॥ ५५ ॥  
  
तस्य शान्तिश्च लिङ्गे च पूजाभक्तिश्च सर्वदा ।  
स्तोत्रैश्च विविधैर्देवम् अघोरास्त्रेण होमयेत् ॥ ५६ ॥  
  
अष्टाविंशतिभक्तानां भोजनाच्छान्तिरिष्यते ।  
वस्त्रदानं च तेषां वै धान्यपुस्तकदानकम् ॥ ५७ ॥  
  
गुरुदेवादिकानां तु चालेपहरणादपि ।  
कम्बलाद्यपहारात्तु कर्मादेश्च विशेषतः ॥ ५८ ॥  
  
प्। ७८७)  
  
कुरङ्गकोलकान्तीनां तुरगाणां च रक्षिणाम् ।  
हिंसने कुष्ठरोगश्च जायते नात्रसंशयः ॥ ५९ ॥  
  
तस्य शान्तिस्तु सम्पूज्य शिवं परमकारणम् ।  
आढकेन घृतेनैव पञ्चगव्यादिभिस्तथा ॥ ६० ॥  
  
अभिषेकं च कर्तव्यमघोरास्त्रेण होमयेत् ।  
अष्टाविंशति भक्तानां भोजनं च दिने दिने ॥ ६१ ॥  
  
रसभस्म च संसेव्यं रोगशान्त्यै विशेषतः ।  
गुरुतेजो विनाशित्वं परं शुभविनाशनम् ॥ ६२ ॥  
  
प्राणिहिंसादिशीलं च परेष्टस्य विघातता ।  
क्रोधाल्लोभात्तथामोहात् रोगाणां च चिकित्सिता ॥ ६३ ॥  
  
प्। ७८८)  
  
परदुःखे दयालुत्वं मध्येध्यादि दुर्लक्षणात् ।  
श्वेकुष्ठादिभिर्बाधा जायते तत्र निष्कृतिः ॥ ६४ ॥  
  
शिवपूजां विधानेन कृत्वा होमं समाचरेत् ।  
गायत्र्या घोरास्त्र मन्त्रेण च हुनेत्तदा ॥ ६५ ॥  
  
षडशीतेश्च भक्तानां भोजनं च विधीयते ।  
श्वेतकुष्ठादिभिर्बाधा शान्तिमायाति निश्चयः ॥ ६६ ॥  
  
षडशीतिश्च भक्तानां भोजनं च * * * * ।  
देननिन्दादयालुश्च पुरपुत्रादिसम्पदम् ॥ ६७ ॥  
  
ईष्यालुत्वं च तत्रैव परपूजावलोकनम् ।  
परस्परायादन्यस्य रहस्याद्याय नास्ति तत् ॥ ६८ ॥  
  
प्। ७८९)  
  
इत्येवमादि दोषात्तु वो * * * श्च जायते ।  
सम्पूज्य परमेशानं वागीशीपूजनं तथा ॥ ६९ ॥  
  
दक्षिणामूर्तिमन्त्रेण वागीशीमन्त्रहोमतः ।  
अष्टोत्तर सहस्राभ्यां होमं कुर्यात्तु शान्तये ॥ ७० ॥  
  
षडशीतिश्च भक्तानां भोजनं च दिने दिने ।  
यावत्प्रबोधमायाति तावद्भोजन सम्भवेत् ॥ ७१ ॥  
  
होमादि गुरवे दद्यान् मधुना चाभिषेचनम् ।  
शिवस्य तेन तत्सर्वं शान्तिमायाति निश्चयः ॥ ७२ ॥  
  
देवद्रव्यापहारी च गुरुद्रव्यविनाशकः ।  
अतीतभयमेते * * * * वथ कर्मणः ॥ ७३ ॥  
  
प्। ७९०)  
  
तत्प्रधानविहीनश्च याति वृद्ध्या विसर्जयेत् ।  
भस्म संस्पर्शहीनस्य दानविघ्नं करोति यः ॥ ७४ ॥  
  
दारिद्र्यादि महाबाधा जायते नात्र संशयः ।  
शिवपूजारतस्यापि शिवभक्तस्य पूजनम् ॥ ७५ ॥  
  
विनायकस्य पूजा च तन्मन्त्रं चात्र होमकम् ।  
त्रिंशद्भक्तान्नदानानुभोजनाच्छान्तिरेव च ॥ ७६ ॥  
  
तस्मादितरदेवानां साम्यबुद्धि समन्वितः ।  
गुरुं च मां च मान्यत्वं बुद्धिशून्यश्च पार्वति ॥ ७७ ॥  
  
लक्षणादिदोषे बुद्धियुक्तोऽपस्मारिको भवेत् ।  
दारिद्र्यभोजनं चैव पूजां चैव विशेषतः ॥ ७८ ॥  
  
प्। ७९१)  
  
गुरुहोमान्त कृत्वाधी चात्रहोमं समाचरेत् ।  
अघोरास्त्रेण मन्त्रेण शतमष्टोत्तरं हुनेत् ॥ ७९ ॥  
  
हेमरत्नादिकं सर्वं गुरवे च प्रदापयेत् ।  
शीतज्वरं कुक्षिरोगं स्फोटकं पादहस्तयोः ॥ ८० ॥  
  
तस्य शान्त्यै शिवं पूज्यमघोरेण सहस्रकः ।  
होमेन शान्तिमायान्ति भक्तानां भोजनादपि ॥ ८१ ॥  
  
त्रिंशच्च गुरुपूजा च शान्तये च विशेषतः ।  
आगमादींस्तथाशास्त्रा न शुचिस्संस्पृशेत्तु यः ॥ ८२ ॥  
  
मोहादुमूखलादींश्च न्यस्ताङ्घ्रिश्चापतिष्ठते ।  
महान्तिह्वाख्यके नाम ग्राहाति प्रबलो ग्रहः ॥ ८३ ॥  
  
प्। ७९२)  
  
तस्याङ्घ्रिकार्यकर्ता तं प्रतिमाबोध शान्तये ।  
दीर्घनिश्वासनं चापि कम्पं पुलकमेव च ॥ ८४ ॥  
  
गमने चाप्यशक्तित्वं तस्य वै भवति ध्रुवम् ।  
पूर्ववल्लिङ्गपूजा च तस्याघोरेण होमयेत् ॥ ८५ ॥  
  
भक्तानां भोजनं चापि अष्टाविंशति तं सवेत् ।  
रसभस्म तु संसेव्यं शान्तिमाशु प्रयच्छति ॥ ८६ ॥  
  
वल्मीकभित्तिच्छिद्रपृष्ठं खात्वा सर्पादि बाध्यते ।  
तं वासवग्रहो मानं ग्राहात्यस्य महाज्वरः ॥ ८७ ॥  
  
आक्रोशो भ्रान्तिरुन्मादकुक्षिरोगश्च वै भवेत् ।  
पूर्ववत्पूजयित्वा तु तस्याघोरेण होमयेत् ॥ ८८ ॥  
  
प्। ७९३)  
  
अष्टोत्तरशतं हुत्वा त्रिंशद्भक्तांश्च होमयेत् ।  
गुरुपूजां प्रकुर्वीत वस्त्रहेमादिभिस्तथा ॥ ८९ ॥  
  
मातापित्रोर्गुरोश्चापि बान्धवे दोषवाचकम् ।  
साहसानां प्रयोगेण लम्बनगृहवैशनम् ॥ ९० ॥  
  
तस्य चिह्नं ज्वरः कासो सश्वस्सर्वाङ्गयातकम् ।  
कन्धूरेन्नपानादौ वैरस्यं गतिविभ्रमम् ॥ ९१ ॥  
  
तस्य रोगस्य शान्त्यर्थं शिवपूजा विधीयते ।  
अघोरास्त्रेण मन्त्रेण अष्टोत्तरशतं हुनेत् ॥ ९२ ॥  
  
भोजयेच्छिवभक्तांश्च त्रिंशत्तत्रापि शान्तये ।  
गुरुनिन्दारतस्याऽपि शिवनिन्दारतस्य च ॥ ९३ ॥  
  
प्। ७९४)  
  
ज्ञाननिन्दारतस्यापि बहुशो यस्य कस्यचित् ।  
दीर्घकालं तु वातेन पित्तेन च तथैव च ॥ ९४ ॥  
  
रोगेण दीर्घकालं तु बाधा तस्यैव जायते ।  
पूर्ववच्छिवमभ्यर्च्य अघोरास्त्रेण होमयेत् ॥ ९५ ॥  
  
अष्टसाहस्र सङ्ख्येन शिवभक्तांश्च पूजयेत् ।  
त्रिंशदादिषु तच्छान्त्यैवासनं नन्दिकेश्वर ॥ ९६ ॥  
  
तेन ते शान्तिमायान्ति गुरुपूजादि पूर्ववत् ।  
एतेषां शान्तिपातेन भेदेन सकलामयम् ॥ ९७ ॥  
  
उत्क्रान्तौ त्रिविधेनैव प्राप्तिरस्ति न दोषदृक् ।  
सर्वेषामन्यकाले तु शिवादित्रयनिन्दनात् ॥ ९८ ॥  
  
प्। ७९५)  
  
सम्भवन्त्येव दोषाणि तस्माद्दोषाणि निस्त्यजेत् ।  
शिवादित्रय कार्यार्थम् अशनं कृत्वा तु शोचति ॥ ९९ ॥  
  
पुनरादातुमिच्छा वै सत्यसान्तग्रहग्रहि ।  
शोफरोगश्च तिमिरं कुष्ठरोगं तथैव च ॥ १०० ॥  
  
स्तनन्धयस्य क्षीरस्य पानतोऽपि च जायते ।  
शिवलिङ्गं च सम्पूज्य शान्तिहोमं समाचरेत् ॥ १०१ ॥  
  
अष्टाविंशतिभक्तानां भोजनाच्छान्ति माप्नुयात् ।  
देवतानां गुरूणां च ब्राह्मणानां तपस्विनाम् ॥ १०२ ॥  
  
व्यसनानां च काले च सम्प्राप्य स्वयमेव च ।  
शान्तिकाले च दत्तं चेद् कर्णग्रहनिपीडना ॥ १०३ ॥  
  
प्। ७९६)  
  
तस्य हिक्का च बहुधा बधिरत्वं च विद्यते ।  
तस्य शान्त्यै शिवं पूज्य नीरोगश्शान्ति पूर्ववत् ॥ १०४ ॥  
  
शिवभक्तांश्च सम्पूज्य त्रिंशत्स्यात्तस्य शान्तये ।  
  
गर्भयोत्तु विशेषात्तु धनग्रहा हि तद * ।  
पुरीष मूत्रयोर्बन्धं छर्दिश्च भवति ध्रुवम् ॥ १०६ ॥  
  
तस्य शान्त्ये शिवं पूज्य शान्तिहोमं समाचरेत् ।  
त्रिंशद्भक्तजनानां तु भोजनाच्छान्तिरेव हि ॥ १०७ ॥  
  
ग्रहणी काकशिशोर्भागोपद्रवश्च जायते ।  
परदाराभिगमने क्लम्बाशोऽपि च जायते ॥ १०८ ॥  
  
प्। ७९७)  
  
तस्य शान्त्यै शिवं पूज्य अघोरास्त्रेण होमयेत् ।  
रसभस्म च संसेव्यं सर्वपापविशुद्धये ॥ १०९ ॥  
  
जन्मर्क्षे वा शुभे काले पुण्यर्क्षे च विशेषतः ।  
शिवभक्तांश्च त्रिंशच्च भोजयेच्छान्तये तदा ॥ ११० ॥  
  
व्याधिभेदान्गुरुर्बुध्वा तस्य शान्तिं च कारयेत् ।  
दरिद्रश्चेन्मन्त्रजपं कुर्यात्पापविशुद्धये ॥ १११ ॥  
  
शिवलिङ्गार्चनं चापि भक्तानां वन्दनादपि ।  
रसभस्म विशेषेण व्याधिर्नाशमुपैति वै ॥ ११२ ॥  
  
धनवांश्चेन्निरीक्षेत व्याधेश्च गुरुलाघवम् ।  
यावच्च्युतिस्तावदेव शान्तिकर्म समाचरेत् ॥ ११३ ॥  
  
प्। ७९८)  
  
अर्थलाभेन कर्तव्यमात्मार्थं सर्वमेव हि ।  
सर्वसंसाधकांशे च मानुषान्नन्दिकेश्वर ॥ ११४ ॥  
  
तस्मात्सर्व प्रयत्नेन शान्तिकर्म समाचरेत् ।  
लिङ्गार्चनं तु भक्तानां पूजनाच्छान्तिकर्मणा ॥ ११५ ॥  
  
ऐहिके शान्तिमाप्नोति पश्चाद्रुद्रत्वमाप्नुयात् ।  
पयः पानेन पित्तं च क्षुद्बाधा च निवर्तते ॥ ११६ ॥  
  
तद्वच्छान्ति गतिश्चापि भक्तानां भोजनाद्भवेत् ॥ ११६ १।२ ॥  
  
इत्यचिन्त्य विश्वसादाख्ये भक्तपूजनविधिः षट्चत्वारिंशत्पटलः ॥  
