+++
title = "४३"

+++
  
  
  
अभिषेकं साधकानां वक्ष्येऽहं नन्दिकेश्वर ।  
पूर्ववन्मण्डपादींश्च पूजनं चाग्निकार्यकम् ॥ १ ॥  
  
निवृत्त्यादिकलानां च त्रयं विद्यान्तमेव च ।  
शान्तं समन्तमानीय शोधयेन्नन्दिकेश्वर ॥ २ ॥  
  
प्। ७३७)  
  
ततः सदाशिवं ध्यात्वा मूलमन्त्रेण पूर्णया ।  
शतं संयोज्य कुर्वीत गुणं तादृशमष्टधा ॥ ३ ॥  
  
अणिमा लघिमा चेति प्राप्तिः प्राकाम्यमेव च ।  
महिमा चेशितत्वं च वशित्वं चेच्छया यथा ॥ ४ ॥  
  
कामानां च वशित्वाद्धी चाष्टैश्वर्यं त्विमानि हि ।  
ॐ हाम् अणिमाशक्ते भवतु स्वाहा ॥ ५ ॥  
  
ॐ हाम् आत्मन् प्राप्तिस्ते भवतु स्वाहा ।  
एवमादि चतुर्थ्यन्तं स्वाहा युक्तेन मेलयेत् ॥ ६ ॥  
  
पूर्ववद्योजनां कृत्वा स्वाहा युक्तेन होमयेत् ।  
पूर्ववद्योजनां कृत्वा पञ्चभिः कलशैस्सह ॥ ७ ॥  
  
प्। ७३८)  
  
कुतषञ्चस्सह ध्यात्वा मन्त्रमन्त्रसमन्वितैः ।  
मूलमन्त्रेण होतव्यमष्टोत्तरशतं क्रमात् ॥ ८ ॥  
  
तदन्ते शान्तिकुम्भेन पञ्चमेनाभिषेचयेत् ।  
पूर्वादिदिक् समुद्राणां कलशैरभिषेचयेत् ॥ ९ ॥  
  
उदङ्मुखासनस्थाय रेचकोद्भव मुद्रया ।  
पीयूषवर्षबुध्या तु साधकं चाभिषेचयेत् ॥ १० ॥  
  
साध्यमन्त्रशताहुत्या तैस्सप्तभिरभिषेचनम् ।  
शम्भोर्दक्षिणभागेऽपि निवेश्य सकलीं प्रियाम् ॥ ११ ॥  
  
पूर्ववत्तस्य वै कुर्याद् उष्णीषं कर्तरीमपि ।  
अधिकारं च तत्रैव दापयेन्नन्दिकेश्वर ॥ १२ ॥  
  
प्। ७३९)  
  
सतारं साध्यमन्त्रं च समुच्चार्याथ देशिकः ।  
रेचकेन यथा दद्यात् पुष्पादि युतमञ्जलौ ॥ १३ ॥  
  
महाप्रसाद इत्युक्तां शरदिन्दुसमुज्वलाम् ।  
हृत्पद्मे पुरकोणैव साधके सन्निवेशयेत् ॥ १४ ॥  
  
साध्यमन्त्राणि संहृत्य पावके भावसंयुतः ।  
दक्षिणे मण्डलादीनां मातृकाम्बुजमर्चयेत् ॥ १५ ॥  
  
तन्मध्ये साध्यमन्त्राणि पूजयेन्नन्दिकेश्वर ।  
गुरोराज्ञां समासाद्य प्राणायामं क्रमात्पुनः ॥ १६ ॥  
  
सुलग्ने शोभने काले मन्त्रसंरोधनं भवेत् ।  
योगीत्यणिमादिसिध्यर्थं घृतस्य पयसोऽथवा ॥ १७ ॥  
  
प्। ७४०)  
  
सद्गुरुश्चैव साहस्रं शतं वा होममारभेत् ।  
त्रिणयनागमार्थ्यादि पारम्पर्यक्रमानुगमम् ॥ १८ ॥  
  
सद्गुरोरुपदेशेन सर्वं सिध्यति तत्क्षणात् ।  
इत्यचिन्त्य विश्वसादाख्ये साधकाभिषेक विधिस्त्रिचत्वारिंशत्पटलः ॥  
