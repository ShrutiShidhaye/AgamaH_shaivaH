+++
title = "६४"

+++
  
  
  
अथ वक्ष्ये विशेषेण विद्यापीठ प्रतिष्ठिकाम् ।  
विद्या च द्विविधा प्रोक्ता संस्कृत्यन्यात्मिका भवेत् ॥ १ ॥  
  
प्रासादे वा मठे वापि शुद्धदेशे गृहेऽपि वा ।  
भक्तोक्तस्थानके वापि सर्वतीर्थान्तरालके ॥ २ ॥  
  
पूर्वोक्त पुस्तकं वापि अथवा लक्षणं शृणु ॥ ३ ॥  
  
प्। ९९९)  
  
अङ्गुलत्रयमारभ्य व्योमाङ्गुलविवृद्धितः ।  
पञ्चविंशति मात्रान्तं भवेत् पुस्तकदैर्घ्यकम् ॥ ४ ॥  
  
व्योमांशात्पादवृद्ध्या वा अर्धमात्रावसानिकम् ।  
प्रमाणं च विशालं स्यात् पक्षवह्नियुतं तु वा ॥ ५ ॥  
  
भूर्जेत्यक्तारवे वापि तालीदल समुच्चये ।  
तालं वा भूर्जपत्रं वा पदादौ स्वर्णपत्रके ॥ ६ ॥  
  
कामे शैलेन दार्वादौ * * * * क्षरैः शुभैः ।  
मष्या वा धातुना वापि लिखेत् तूलिकयापि वा ॥ ७ ॥  
  
नाराचेनापि वा कुर्याद्देशिकः शिष्य एव वा ।  
शुभवारे सुनक्षत्रे सुलग्ने च प्रसन्नधीः ॥ ८ ॥  
  
प्। १०००)  
  
विप्राद्यदीक्षितैर्जातु शिवज्ञानं न लेखयेत् ।  
अदीक्षितसकाशे च नाध्येतव्यं विशेषतः ॥ ९ ॥  
  
नानादेश समुद्भूतैरक्षरैः कृतिसंस्कृतैः ।  
लेखयेद्विशदैर्वर्णैर्जप लुक्तायतं शुभम् ॥ १० ॥  
  
प * * * * भिस्सर्वैरसङ्कीर्णं परस्परम् ।  
शिवं सुगन्धैरभ्यर्च्य मातृकां शिवरूपिणीम् ॥ ११ ॥  
  
वस्त्राद्यैर्देशिकश्चैषु पत्रिकामपि पूजयेत् ।  
गोमयालिप्त भूभागे पुष्पव्रज सुशोभिते ॥ १२ ॥  
  
गन्धधूपादि संयुक्ते ज्वलद्दीप समन्वितम् ।  
शुद्धशैव समायुक्तो लिखेद्वा पाठधारणम् ॥ १३ ॥  
  
प्। १००१)  
  
दीर्घकालेन जीर्णत्वाच्छिवज्ञानस्य पुस्तकम् ।  
न्यूनातिरिक्त वा * * * * * * प्रमादिभिः ॥ १४ ॥  
  
प्रमादाधीत पाठस्य नाशितस्याल्प बुद्धिभिः ।  
अल्पज्ञान समोपेतैराचार्याशोधितैरपि ॥ १५ ॥  
  
व्यर्थार्थैरप्युपेतस्य पुनरुक्तिरकारणात् ।  
  
छन्दसातीव नष्टस्य श्रुतार्थ रहितस्य च ।  
इत्येवमादिभिर्दोषैः उपेतस्य क्वचित्क्वचित् ॥ १७ ॥  
  
यः करोति पुनस्सम्यक् संस्कारं देशिकस्सुधीः ।  
शिवत * * * * द्यः स विद्या परमेश्वरः ॥ १८ ॥  
  
प्। १००२)  
  
न बोधयेत भक्तांस्तु शिवभक्तांस्तु बोधयेत् ।  
शिवविद्यानुसारेण विद्यादानं तदुच्यते ॥ १९ ॥  
  
संस्कृतैः प्राकृतैर्वाक्यैर्देशभाषा प्रकाशजैः ।  
संस्कृत प्रभवैश्शब्दैः विशुद्धैस्संस्कृतैरपि ॥ २० ॥  
  
देशभाष्याद्युपायैश्च तथा भूतागमैरपि ।  
प्रदेशवर्तिभिर्वाक्यैर्बोधयेद्देशिकोत्तमः ॥ २१ ॥  
  
यथा शिवस्य नैवान्तस्सम्पूर्णस्य महा * * ।  
  
कीर्तिं श्रियं च महतीं सौख्यं मोक्षं समाप्नुयात् ।  
घोरं च नरकं याति शिवज्ञानस्य नाशकः ॥ २३ ॥  
  
प्। १००३)  
  
शिववत्पूजयेत् पश्चाच्छिवज्ञानप्रकाशकम् ।  
प्रत्यहं लेखयेद्विद्यान् यथाशक्ति सुबुद्धिमान् ॥ २४ ॥  
  
यावत्यक्षरसङ्ख्या स्याच्छिवज्ञानस्य पुस्तके ।  
तावद्युगसहस्राणि शिवलोके महीयते ॥ २५ ॥  
  
दश पूर्वान्समुद्धृत्य दश वंश्यांस्तु पश्चिमान् ।  
मातृकस्वधर्म * * स्वार्थं स्वर्गं समेत्य च ॥ २६ ॥  
  
स्वर्गे संस्थापितान् सर्वान्स्वयं शिवपदे वसेत् ।  
अपि श्लोकं तदर्धं वा शिवज्ञानस्य वाक्यकम् ॥ २७ ॥  
  
वाचयेच्चिन्तयेद्वापि लिखेद्वालेखयेत्तु वा ।  
शृणुयादेक चित्तस्तु तदर्थमपि धारयेत् ॥ २८ ॥  
  
प्। १००४)  
  
अन्येभ्यः श्रावयेद्यस्तु तस्य पुण्यफलं महत् ।  
शिवज्ञानाभियुक्तस्य भोजनाच्छादनं महत् ॥ २९ ॥  
  
आसमाप्तेस्तु संरक्षां विद्यादानं फलं भवेत् ।  
वश्येन्नकार * * येऽथ तदेव फलमश्नुते ॥ ३० ॥  
  
यस्य राज्ये शिवज्ञान व्याख्यानं वर्तते सदा ।  
स राजा वर्तते राष्ट्रं स नृपोऽप्यजितो भवेत् ॥ ३१ ॥  
  
राष्ट्रराजगुरुनेतान् सेनापत्येऽन्य कर्मणि ।  
पुरोहितत्वे सर्वेषां राजकार्येत्यदर्शने ॥ ३२ ॥  
  
दीक्षितास्तेऽपि सर्वेवै योगान्यन्येऽपि केचन ।  
तस्मात् सिद्धान्तशैवेन शुद्धशैव विदारणात् ॥ ३३ ॥  
  
प्। १००५)  
  
शान्तिकं पौष्टिकं कर्म नेयं राजा विशेषतः ।  
एवं विद्या प्रभावत्वात् पावनं च शृणुष्व वै ॥ ३४ ॥  
  
त्रयस्तन्तु समन्तं स्यात् त्रयस्त्रिंशत्कराणुना ।  
विद्याशाला विशालास्यात्प्रासादे वाथ मण्डपे ॥ ३५ ॥  
  
एकशालादिभेदेन शालोपलक्षणान्विता ।  
विद्यापीठस्य विस्तारः सप्ताङ्गुलि विशालतः ॥ ३६ ॥  
  
सर्वलक्षण संयुक्तं मानोन्मानयुतं परम् ।  
चतुरश्चस्तमो पास्याद् आयामाग्रं तु वा भवेत् ॥ ३७ ॥  
  
विध्युक्तासनके चान्ये शिवज्ञानं यजेद्गुरुः ।  
प्रोक्षयेत् पञ्चगव्येन शिवज्ञानाख्यविद्यताम् ॥ ३८ ॥  
  
प्। १००६)  
  
मण्डपे स्थण्डिलं कृत्वा वस्त्रोर्ध्वे तान्निवेशयेत् ।  
आसनाद्यं विधेयं च मूर्तिमूर्तीश संयुताः ॥ ३९ ॥  
  
शिवभेदे शिवः पूज्यो रुद्रभेदे स एव हि ।  
मध्ये तु शिवकुम्भं तु पार्श्वयोर्मकरद्वयम् ॥ ४० ॥  
  
विद्येशांस्तत्र सम्पूज्य पूर्ववद्धोममाचरेत् ।  
मन्त्रन्यासं गुरुः कृत्वा मध्ये तु परमं शिव ॥ ४१ ॥  
  
पट्टिकायां न्यसेत्तत्र देवीं परमसुन्दरीम् ।  
  
इत्यचिन्त्यविश्वसादाख्ये विद्याप्रतिष्ठाविधिः पञ्च षष्टिः पटलः ॥  
