+++
title = "४८"

+++
  
प्। ७९९)  
  
अभीष्ट सिद्धये चापि कर्तव्यं नन्दिकेश्वर ।  
पयो दध्याज्यमधुभिरैक्षवैर्मधुपञ्चभिः ॥ १ ॥  
  
पञ्चगव्यादिभिश्चैव वक्षसैः फलकारकैः ।  
देवदेवं च संस्थाप्य सवेदिश्च विशेषतः ॥ २ ॥  
  
पिष्टैरामलकाद्यैश्च विरुद्धैश्च शनैश्शनैः ।  
सुगन्ध तोयैः संस्नाप्य शुद्धवस्त्रेण मार्जयेत् ॥ ३ ॥  
  
चन्दनागरु कर्पूरैरष्टगन्धैर्विलेप्य च ।  
वस्त्राद्यैर्भूषणैस्सर्वैर्भूषयेच्छिवमव्ययम् ॥ ४ ॥  
  
गन्धपुष्पैः स्रगाद्यैश्च पूजयेन्नन्दिकेश्वर ।  
इन्द्रवर्ति समायुक्ता दीपमालार्तिकं ददेत् ॥ ५ ॥  
  
प्। ८००)  
  
पञ्चवर्णं हविर्वापि पायसं शुद्धमेव वा ।  
नानोपदंश संयुक्तं नानाफल समन्वितम् ॥ ६ ॥  
  
ताम्बूलं मुखवासञ्च तदन्ते दापयेत्तदा ।  
एलालवङ्गतक्कोलजाति कर्पूर वर्णयुक् ॥ ७ ॥  
  
मद्विषत्खण्ड संयुक्तं मुखवासमिदं भवेत् ।  
प्रणम्याध्येष्य लब्धज्ञैर्होमार्थं कुण्डमाश्रयेत् ॥ ८ ॥  
  
समिदाज्येन चरुणा तिलेनापि समन्वितम् ।  
शतमष्टोत्तरं हुत्वा पूर्णमन्त्रं समापयेत् ॥ ९ ॥  
  
वाञ्छतो कर्मदेवाय सम्प्रार्थ्य प्रणमेत्पुनः ॥ १० ॥  
  
प्। ८०१)  
  
वारमेकं समारभ्य सप्ताहान्तं समाचरेत् ।  
द्विगुणं त्रिगुणं चापि चतुष्पञ्चगुणं तु वा ॥ ११ ॥  
  
षट्सप्तगुण सङ्ख्यातं कर्मसिध्यन्तमेव वा ।  
विशेषपूजा चैवोक्ता पूर्वोक्तवि * * इति ॥ १२ ॥  
  
नैमित्तिकं च कर्तव्यं नित्यान्तेऽप्य विरोधतः ।  
वर्तमाने तु नित्ये तु यदा नैमित्तिकं भवेत् ॥ १३ ॥  
  
समाप्य कलिते काले नित्यं नैमित्तिकं चरेत् ।  
सन्ध्या परार्धकाले चेत् पूर्वार्धो विद्यते यदि ॥ १४ ॥  
  
कार्यं नैमित्तिकं कालेप्यविचार्य विशेषतः ।  
अल्पकालेन सन्ध्यं वै अपरार्धे समाचरेत् ॥ १५ ॥  
  
प्। ८०२)  
  
तन्त्र न व्याप्यनुष्ठानम् उभयत्र समाचरेत् ।  
पायसं वाथ नैवेद्यं पर्य * * * मेव वा ॥ १६ ॥  
  
विधाय प्राप्तकाले तु नैमित्तिकमथाचरेत् ।  
नैमित्तिकमहच्चेद्धि समारभ्य स्वकालके ॥ १७ ॥  
  
एकाद्यावरणान्ते तु सन्ध्या शेषं समाप्य च ।  
वैदैश्च कलशे देवं सितेदवधिते क्रमात् ॥ १८ ॥  
  
नैमित्तिकद्वयं प्राप्तौ महदादौ समाचरेत् ।  
लघुं ते सदृशं तच्चेत् कामाचारो विधीयते ॥ १९ ॥  
  
कालोऽपि द्विविधः प्रोक्तो नैमित्तिक विधौ ।  
  
प्। ८०३)  
  
ग्रहणादिर्महाकालः स्वल्प कालोग्रसू भवेत् ।  
आदित्ये गृह्यमाने तु मुच्यमाने निशाकरे ॥ २१ ॥  
  
भविष्यत्यथ दष्टे चेद् * * त्तनेरेकालके ।  
विषुवे मध्यकाले च स्नपनाद्यं समाचरेत् ॥ २२ ॥  
  
सिह्मेऽपि वृश्चिके कुम्भे वृषे चादौ समाचरेत् ।  
अर्धमेकद्वयं चापि यामं वा घटिकामपि ॥ २३ ॥  
  
आदाव * * * हीयत् स्नापनादिषु कर्मसु ।  
आचार्यं पूजयेत्पश्चाद् वस्त्रहेमाङ्गुलीयकैः ॥ २४ ॥  
  
यागोपयुक्त द्रव्यं तु हेमवस्त्रादिकं तथा ।  
आचार्याय च तद्दद्यात् नान्यभोगाय कल्पयेत् ॥ २५ ॥  
  
प्। ८०४)  
  
यागावशिष्टं यद्द्रव्यं भूषणं मण्डपस्य च ।  
वस्त्रं स्थण्डिकं कुम्भं * * * चैकलदायिकम् ॥ २६ ॥  
  
तोरणं सृक् सृवाष्टौ च मङ्गलं नवरत्नकम् ।  
तद्धोमचरुनैवेद्य शेषं यन्मण्डपस्य च ॥ २७ ॥  
  
शयनं धूपं दीपश्च यदन्यत्स्नपयुक्तकम् ।  
आचार्याय च तद्देयं सन्मार्गकुलनायकम् ॥ २८ ॥  
  
निष्कादि दशनिष्कादि देशिके दक्षिणा मता ।  
निष्काष्टक हान्यस्यमष्टमार्धं तदर्धकम् ॥ २९ ॥  
  
नवधा दक्षिणा क्षुद्रक्रमे स्याद्ध्यानवित्तमे ।  
नित्ये तु कल्पयेद्भक्तिं तमनस्कोषणी तथा ॥ ३० ॥  
  
प्। ८०५)  
  
निकामि शुक्रवारे च द्वादशी श्रवणान्विते ।  
आयुष्यकरमस्ते तु रविवारे द्वितीयके ॥ ३१ ॥  
  
गुरुवारे च पुष्यार्थी पञ्चमं मृगशीर्षके ।  
सप्तम्यां च कर्तव्यं विधिना नन्दिकेश्वर ॥ ३२ ॥  
  
व्याधिनाशाय कर्तव्यं भौमवारे रवावपि ।  
जन्मत्रयविपदृक्षे प्रत्यरे षट्तथापि वा ॥ ३३ ॥  
  
वैनाशिके चाष्टमे च पूजयेद्विधिना गुरुम् ।  
शत्रुनाशाय तदृक्षे षोडशी गुणवर्धनम् ॥ ३४ ॥  
  
एवं विशेषपूजा वै कर्तव्या नन्दिकेश्वर ।  
  
इत्यचिन्त्यविश्वसादाख्ये विशेषपूजाविधिरेकोन चत्वारिंशः पटलः ॥  
